agnimīḻe | purohitaṁ | yajñasya | devamṛtvijam |
hotāraṁ | ratnadhātamam |
agniḥ | pūrvebhirṛṣibhirīḍyo | nūtanairuta |
sa | devām̐ | eha | vakṣati |
agninā | rayimaśnavatpoṣameva | divedive |
yaśasaṁ | vīravattamam |
agne | yaṁ | yajñamadhvaraṁ | viśvataḥ | paribhūrasi |
seddeveṣu | gacchati |
agnirhotā | kavikratuḥ | satyaścitraśravastamaḥ |
devo | devebhirā | gamat |
yadaṅga | dāśuṣe | tvamagne | bhadraṁ | kariṣyasi |
tavettatsatyamaṅgiraḥ |
upa | tvāgne | divedive | doṣāvastardhiyā | vayam |
namo | bharantaimasi |
rājantamadhvarāṇāṁ | gopāmṛtasya | dīdivim |
vardhamānaṁ | sve | dame |
sa | naḥ | piteva | sūnave'gne | sūpāyano | bhava |
sacasvā | naḥ | svastaye |
vāyavā | yāhi | darśateme | somāraṁkṛtāḥ |
teṣāṁ | pāhi | śrudhī | havam |
vāyokthebhirjarante | tvāmacchā | jaritāraḥ |
sutasomāharvidaḥ |
vāyo | tava | prapṛñcatī | dhenā | jigāti | dāśuṣe |
urūcī | somapītaye |
indravāyū | ime | sutopa | prayobhirā | gatam |
indavo | vāmuśanti | hi |
vāyavindraśca | cetathaḥ | sutānāṁ | vājinīvasū |
tāvā | yātamupa | dravat |
vāyavindraśca | sunvatā | yātamupa | niṣkṛtam |
makṣvitthā | dhiyā | narā |
mitraṁ | huve | pūtadakṣaṁ | varuṇaṁ | ca | riśādasam |
dhiyaṁ | ghṛtācīṁ | sādhantā |
ṛtena | mitrāvaruṇāvṛtāvṛdhāvṛtaspṛśā |
kratuṁ | bṛhantamāśāthe |
kavī | no | mitrāvaruṇā | tuvijātorukṣayā |
dakṣaṁ | dadhāte | apasam |
aśvinā | yajvarīriṣo | dravatpāṇī | śubhaspatī |
purubhujā | canasyatam |
aśvinā | purudaṁsasā | narā | śavīrayā | dhiyā |
dhiṣṇyā | vanataṁ | giraḥ |
dasrā | yuvākavaḥ | sutā | nāsatyā | vṛktabarhiṣaḥ |
ā | yātaṁ | rudravartanī |
indrā | yāhi | citrabhāno | suteme | tvāyavaḥ |
aṇvībhistanā | pūtāsaḥ |
indrā | yāhi | dhiyeṣito | viprajūtaḥ | sutāvataḥ |
upa | brahmāṇi | vāghataḥ |
indrā | yāhi | tūtujānopa | brahmāṇi | harivaḥ |
sute | dadhiṣva | naścanaḥ |
omāsaścarṣaṇīdhṛto | viśve | devāsā | gata |
dāśvāṁso | dāśuṣaḥ | sutam |
viśve | devāso | apturaḥ | sutamā | ganta | tūrṇayaḥ |
usreva | svasarāṇi |
viśve | devāso | asridhaihimāyāso | adruhaḥ |
medhaṁ | juṣanta | vahnayaḥ |
pāvakā | naḥ | sarasvatī | vājebhirvājinīvatī |
yajñaṁ | vaṣṭu | dhiyāvasuḥ |
codayitrī | sūnṛtānāṁ | cetantī | sumatīnām |
yajñaṁ | dadhe | sarasvatī |
maho | arṇaḥ | sarasvatī | pra | cetayati | ketunā |
dhiyo | viśvā | vi | rājati |
surūpakṛtnumūtaye | sudughāmiva | goduhe |
juhūmasi | dyavidyavi |
upa | naḥ | savanā | gahi | somasya | somapāḥ | piba |
godedrevato | madaḥ |
athā | te | antamānāṁ | vidyāma | sumatīnām |
mā | no | ati | khyā | gahi |
parehi | vigramastṛtamindraṁ | pṛcchā | vipaścitam |
yaste | sakhibhyā | varam |
uta | bruvantu | no | nido | niranyataścidārata |
dadhānendra | idduvaḥ |
uta | naḥ | subhagām̐ | arirvoceyurdasma | kṛṣṭayaḥ |
syāmedindrasya | śarmaṇi |
emāśumāśave | bhara | yajñaśriyaṁ | nṛmādanam |
patayanmandayatsakham |
asya | pītvā | śatakrato | ghano | vṛtrāṇāmabhavaḥ |
prāvo | vājeṣu | vājinam |
taṁ | tvā | vājeṣu | vājinaṁ | vājayāmaḥ | śatakrato |
dhanānāmindra | sātaye |
yo | rāyo'vanirmahāntsupāraḥ | sunvataḥ | sakhā |
tasmendrāya | gāyata |
ā | tvetā | ni | ṣīdatendramabhi | pra | gāyata |
sakhāyaḥ | stomavāhasaḥ |
purūtamaṁ | purūṇāmīśānaṁ | vāryāṇām |
indraṁ | some | sacā | sute |
sa | ghā | no | yogā | bhuvatsa | rāye | sa | puraṁdhyām |
gamadvājebhirā | sa | naḥ |
yasya | saṁsthe | na | vṛṇvate | harī | samatsu | śatravaḥ |
tasmendrāya | gāyata |
sutapāvne | suteme | śucayo | yanti | vītaye |
somāso | dadhyāśiraḥ |
tvaṁ | sutasya | pītaye | sadyo | vṛddho | ajāyathāḥ |
indra | jyaiṣṭhyāya | sukrato |
ā | tvā | viśantvāśavaḥ | somāsendra | girvaṇaḥ |
śaṁ | te | santu | pracetase |
tvāṁ | stomāvīvṛdhantvāmukthā | śatakrato |
tvāṁ | vardhantu | no | giraḥ |
akṣitotiḥ | sanedimaṁ | vājamindraḥ | sahasriṇam |
yasminviśvāni | pauṁsyā |
mā | no | martābhi | druhantanūnāmindra | girvaṇaḥ |
īśāno | yavayā | vadham |
yuñjanti | bradhnamaruṣaṁ | carantaṁ | pari | tasthuṣaḥ |
rocante | rocanā | divi |
yuñjantyasya | kāmyā | harī | vipakṣasā | rathe |
śoṇā | dhṛṣṇū | nṛvāhasā |
ketuṁ | kṛṇvannaketave | peśo | maryāpeśase |
samuṣadbhirajāyathāḥ |
ādaha | svadhāmanu | punargarbhatvamerire |
dadhānā | nāma | yajñiyam |
vīḻu | cidārujatnubhirguhā | cidindra | vahnibhiḥ |
avindosriyā | anu |
devayanto | yathā | matimacchā | vidadvasuṁ | giraḥ |
mahāmanūṣata | śrutam |
indreṇa | saṁ | hi | dṛkṣase | saṁjagmāno | abibhyuṣā |
mandū | samānavarcasā |
anavadyairabhidyubhirmakhaḥ | sahasvadarcati |
gaṇairindrasya | kāmyaiḥ |
ataḥ | parijmannā | gahi | divo | vā | rocanādadhi |
samasminnṛñjate | giraḥ |
ito | vā | sātimīmahe | divo | vā | pārthivādadhi |
indraṁ | maho | vā | rajasaḥ |
indramidgāthino | bṛhadindramarkebhirarkiṇaḥ |
indraṁ | vāṇīranūṣata |
indreddharyoḥ | sacā | saṁmiślā | vacoyujā |
indro | vajrī | hiraṇyayaḥ |
indro | dīrghāya | cakṣasā | sūryaṁ | rohayaddivi |
vi | gobhiradrimairayat |
indra | vājeṣu | no'va | sahasrapradhaneṣu | ca |
ugrogrābhirūtibhiḥ |
indraṁ | vayaṁ | mahādhanendramarbhe | havāmahe |
yujaṁ | vṛtreṣu | vajriṇam |
sa | no | vṛṣannamuṁ | caruṁ | satrādāvannapā | vṛdhi |
asmabhyamapratiṣkutaḥ |
tuñjetuñje | yottare | stomendrasya | vajriṇaḥ |
na | vindhe | asya | suṣṭutim |
vṛṣā | yūtheva | vaṁsagaḥ | kṛṣṭīriyartyojasā |
īśāno | apratiṣkutaḥ |
yaikaścarṣaṇīnāṁ | vasūnāmirajyati |
indraḥ | pañca | kṣitīnām |
indraṁ | vo | viśvataspari | havāmahe | janebhyaḥ |
asmākamastu | kevalaḥ |
endra | sānasiṁ | rayiṁ | sajitvānaṁ | sadāsaham |
varṣiṣṭhamūtaye | bhara |
ni | yena | muṣṭihatyayā | ni | vṛtrā | ruṇadhāmahai |
tvotāso | nyarvatā |
indra | tvotāsā | vayaṁ | vajraṁ | ghanā | dadīmahi |
jayema | saṁ | yudhi | spṛdhaḥ |
vayaṁ | śūrebhirastṛbhirindra | tvayā | yujā | vayam |
sāsahyāma | pṛtanyataḥ |
mahām̐ | indraḥ | paraśca | nu | mahitvamastu | vajriṇe |
dyaurna | prathinā | śavaḥ |
samohe | vā | yāśata | narastokasya | sanitau |
viprāso | vā | dhiyāyavaḥ |
yaḥ | kukṣiḥ | somapātamaḥ | samudreva | pinvate |
urvīrāpo | na | kākudaḥ |
evā | hyasya | sūnṛtā | virapśī | gomatī | mahī |
pakvā | śākhā | na | dāśuṣe |
evā | hi | te | vibhūtayotaya | indra | māvate |
sadyaścitsanti | dāśuṣe |
evā | hyasya | kāmyā | stomokthaṁ | ca | śaṁsyā |
indrāya | somapītaye |
indrehi | matsyandhaso | viśvebhiḥ | somaparvabhiḥ |
mahām̐ | abhiṣṭirojasā |
emenaṁ | sṛjatā | sute | mandimindrāya | mandine |
cakriṁ | viśvāni | cakraye |
matsvā | suśipra | mandibhiḥ | stomebhirviśvacarṣaṇe |
sacaiṣu | savaneṣvā |
asṛgramindra | te | giraḥ | prati | tvāmudahāsata |
ajoṣā | vṛṣabhaṁ | patim |
saṁ | codaya | citramarvāgrādhendra | vareṇyam |
asaditte | vibhu | prabhu |
asmāntsu | tatra | codayendra | rāye | rabhasvataḥ |
tuvidyumna | yaśasvataḥ |
saṁ | gomadindra | vājavadasme | pṛthu | śravo | bṛhat |
viśvāyurdhehyakṣitam |
asme | dhehi | śravo | bṛhaddyumnaṁ | sahasrasātamam |
indra | tā | rathinīriṣaḥ |
vasorindraṁ | vasupatiṁ | gīrbhirgṛṇanta | ṛgmiyam |
homa | gantāramūtaye |
sutesute | nyokase | bṛhadbṛhataidariḥ |
indrāya | śūṣamarcati |
gāyanti | tvā | gāyatriṇo'rcantyarkamarkiṇaḥ |
brahmāṇastvā | śatakratodvaṁśamiva | yemire |
yatsānoḥ | sānumāruhadbhūryaspaṣṭa | kartvam |
tadindro | arthaṁ | cetati | yūthena | vṛṣṇirejati |
yukṣvā | hi | keśinā | harī | vṛṣaṇā | kakṣyaprā |
athā | nendra | somapā | girāmupaśrutiṁ | cara |
ehi | stomām̐ | abhi | svarābhi | gṛṇīhyā | ruva |
brahma | ca | no | vaso | sacendra | yajñaṁ | ca | vardhaya |
ukthamindrāya | śaṁsyaṁ | vardhanaṁ | puruniṣṣidhe |
śakro | yathā | suteṣu | ṇo | rāraṇatsakhyeṣu | ca |
tamitsakhitvemahe | taṁ | rāye | taṁ | suvīrye |
sa | śakrota | naḥ | śakadindro | vasu | dayamānaḥ |
suvivṛtaṁ | sunirajamindra | tvādātamidyaśaḥ |
gavāmapa | vrajaṁ | vṛdhi | kṛṇuṣva | rādho | adrivaḥ |
nahi | tvā | rodasī | ubhe | ṛghāyamāṇaminvataḥ |
jeṣaḥ | svarvatīrapaḥ | saṁ | gāsmabhyaṁ | dhūnuhi |
āśrutkarṇa | śrudhī | havaṁ | nū | ciddadhiṣva | me | giraḥ |
indra | stomamimaṁ | mama | kṛṣvā | yujaścidantaram |
vidmā | hi | tvā | vṛṣantamaṁ | vājeṣu | havanaśrutam |
vṛṣantamasya | hūmahotiṁ | sahasrasātamām |
ā | tū | nendra | kauśika | mandasānaḥ | sutaṁ | piba |
navyamāyuḥ | pra | sū | tira | kṛdhī | sahasrasāmṛṣim |
pari | tvā | girvaṇo | giremā | bhavantu | viśvataḥ |
vṛddhāyumanu | vṛddhayo | juṣṭā | bhavantu | juṣṭayaḥ |
indraṁ | viśvāvīvṛdhantsamudravyacasaṁ | giraḥ |
rathītamaṁ | rathīnāṁ | vājānāṁ | satpatiṁ | patim |
sakhye | tendra | vājino | mā | bhema | śavasaspate |
tvāmabhi | pra | ṇonumo | jetāramaparājitam |
pūrvīrindrasya | rātayo | na | vi | dasyantyūtayaḥ |
yadī | vājasya | gomataḥ | stotṛbhyo | maṁhate | magham |
purāṁ | bhinduryuvā | kaviramitaujājāyata |
indro | viśvasya | karmaṇo | dhartā | vajrī | puruṣṭutaḥ |
tvaṁ | valasya | gomato'pāvaradrivo | bilam |
tvāṁ | devābibhyuṣastujyamānāsa | āviṣuḥ |
tavāhaṁ | śūra | rātibhiḥ | pratyāyaṁ | sindhumāvadan |
upātiṣṭhanta | girvaṇo | viduṣṭe | tasya | kāravaḥ |
māyābhirindra | māyinaṁ | tvaṁ | śuṣṇamavātiraḥ |
viduṣṭe | tasya | medhirāsteṣāṁ | śravāṁsyuttira |
indramīśānamojasābhi | stomānūṣata |
sahasraṁ | yasya | rātayota | vā | santi | bhūyasīḥ |
agniṁ | dūtaṁ | vṛṇīmahe | hotāraṁ | viśvavedasam |
asya | yajñasya | sukratum |
agnimagniṁ | havīmabhiḥ | sadā | havanta | viśpatim |
havyavāhaṁ | purupriyam |
agne | devām̐ | ihā | vaha | jajñāno | vṛktabarhiṣe |
asi | hotā | neḍyaḥ |
tām̐ | uśato | vi | bodhaya | yadagne | yāsi | dūtyam |
devairā | satsi | barhiṣi |
ghṛtāhavana | dīdivaḥ | prati | ṣma | riṣato | daha |
agne | tvaṁ | rakṣasvinaḥ |
agnināgniḥ | samidhyate | kavirgṛhapatiryuvā |
havyavāḍjuhvāsyaḥ |
kavimagnimupa | stuhi | satyadharmāṇamadhvare |
devamamīvacātanam |
yastvāmagne | haviṣpatirdūtaṁ | deva | saparyati |
tasya | sma | prāvitā | bhava |
yo | agniṁ | devavītaye | haviṣmām̐ | āvivāsati |
tasmai | pāvaka | mṛḻaya |
sa | naḥ | pāvaka | dīdivo'gne | devām̐ | ihā | vaha |
upa | yajñaṁ | haviśca | naḥ |
sa | naḥ | stavānā | bhara | gāyatreṇa | navīyasā |
rayiṁ | vīravatīmiṣam |
agne | śukreṇa | śociṣā | viśvābhirdevahūtibhiḥ |
imaṁ | stomaṁ | juṣasva | naḥ |
susamiddho | nā | vaha | devām̐ | agne | haviṣmate |
hotaḥ | pāvaka | yakṣi | ca |
madhumantaṁ | tanūnapādyajñaṁ | deveṣu | naḥ | kave |
adyā | kṛṇuhi | vītaye |
narāśaṁsamiha | priyamasminyajñopa | hvaye |
madhujihvaṁ | haviṣkṛtam |
agne | sukhatame | rathe | devām̐ | īḻitā | vaha |
asi | hotā | manurhitaḥ |
stṛṇīta | barhirānuṣagghṛtapṛṣṭhaṁ | manīṣiṇaḥ |
yatrāmṛtasya | cakṣaṇam |
vi | śrayantāmṛtāvṛdho | dvāro | devīrasaścataḥ |
adyā | nūnaṁ | ca | yaṣṭave |
naktoṣāsā | supeśasāsminyajñopa | hvaye |
idaṁ | no | barhirāsade |
tā | sujihvopa | hvaye | hotārā | daivyā | kavī |
yajñaṁ | no | yakṣatāmimam |
iḻā | sarasvatī | mahī | tisro | devīrmayobhuvaḥ |
barhiḥ | sīdantvasridhaḥ |
iha | tvaṣṭāramagriyaṁ | viśvarūpamupa | hvaye |
asmākamastu | kevalaḥ |
ava | sṛjā | vanaspate | deva | devebhyo | haviḥ |
pra | dāturastu | cetanam |
svāhā | yajñaṁ | kṛṇotanendrāya | yajvano | gṛhe |
tatra | devām̐ | upa | hvaye |
aibhiragne | duvo | giro | viśvebhiḥ | somapītaye |
devebhiryāhi | yakṣi | ca |
ā | tvā | kaṇvāhūṣata | gṛṇanti | vipra | te | dhiyaḥ |
devebhiragnā | gahi |
indravāyū | bṛhaspatiṁ | mitrāgniṁ | pūṣaṇaṁ | bhagam |
ādityānmārutaṁ | gaṇam |
pra | vo | bhriyantendavo | matsarā | mādayiṣṇavaḥ |
drapsā | madhvaścamūṣadaḥ |
īḻate | tvāmavasyavaḥ | kaṇvāso | vṛktabarhiṣaḥ |
haviṣmanto | araṁkṛtaḥ |
ghṛtapṛṣṭhā | manoyujo | ye | tvā | vahanti | vahnayaḥ |
ā | devāntsomapītaye |
tānyajatrām̐ | ṛtāvṛdho'gne | patnīvataskṛdhi |
madhvaḥ | sujihva | pāyaya |
ye | yajatrā | yeḍyāste | te | pibantu | jihvayā |
madhoragne | vaṣaṭkṛti |
ākīṁ | sūryasya | rocanādviśvāndevām̐ | uṣarbudhaḥ |
vipro | hoteha | vakṣati |
viśvebhiḥ | somyaṁ | madhvagnendreṇa | vāyunā |
pibā | mitrasya | dhāmabhiḥ |
tvaṁ | hotā | manurhito'gne | yajñeṣu | sīdasi |
semaṁ | no | adhvaraṁ | yaja |
yukṣvā | hyaruṣī | rathe | harito | deva | rohitaḥ |
tābhirdevām̐ | ihā | vaha |
indra | somaṁ | piba | ṛtunā | tvā | viśantvindavaḥ |
matsarāsastadokasaḥ |
marutaḥ | pibata | ṛtunā | potrādyajñaṁ | punītana |
yūyaṁ | hi | ṣṭhā | sudānavaḥ |
abhi | yajñaṁ | gṛṇīhi | no | gnāvo | neṣṭaḥ | piba | ṛtunā |
tvaṁ | hi | ratnadhāsi |
agne | devām̐ | ihā | vaha | sādayā | yoniṣu | triṣu |
pari | bhūṣa | piba | ṛtunā |
brāhmaṇādindra | rādhasaḥ | pibā | somamṛtūm̐ranu |
taveddhi | sakhyamastṛtam |
yuvaṁ | dakṣaṁ | dhṛtavrata | mitrāvaruṇa | dūḻabham |
ṛtunā | yajñamāśāthe |
draviṇodā | draviṇaso | grāvahastāso | adhvare |
yajñeṣu | devamīḻate |
draviṇodā | dadātu | no | vasūni | yāni | śṛṇvire |
deveṣu | tā | vanāmahe |
draviṇodāḥ | pipīṣati | juhota | pra | ca | tiṣṭhata |
neṣṭrādṛtubhiriṣyata |
yattvā | turīyamṛtubhirdraviṇodo | yajāmahe |
adha | smā | no | dadirbhava |
aśvinā | pibataṁ | madhu | dīdyagnī | śucivratā |
ṛtunā | yajñavāhasā |
gārhapatyena | santya | ṛtunā | yajñanīrasi |
devāndevayate | yaja |
ā | tvā | vahantu | harayo | vṛṣaṇaṁ | somapītaye |
indra | tvā | sūracakṣasaḥ |
imā | dhānā | ghṛtasnuvo | harīhopa | vakṣataḥ |
indraṁ | sukhatame | rathe |
indraṁ | prātarhavāmahendraṁ | prayatyadhvare |
indraṁ | somasya | pītaye |
upa | naḥ | sutamā | gahi | haribhirindra | keśibhiḥ |
sute | hi | tvā | havāmahe |
semaṁ | naḥ | stomamā | gahyupedaṁ | savanaṁ | sutam |
gauro | na | tṛṣitaḥ | piba |
ime | somāsendavaḥ | sutāso | adhi | barhiṣi |
tām̐ | indra | sahase | piba |
ayaṁ | te | stomo | agriyo | hṛdispṛgastu | śaṁtamaḥ |
athā | somaṁ | sutaṁ | piba |
viśvamitsavanaṁ | sutamindro | madāya | gacchati |
vṛtrahā | somapītaye |
semaṁ | naḥ | kāmamā | pṛṇa | gobhiraśvaiḥ | śatakrato |
stavāma | tvā | svādhyaḥ |
indrāvaruṇayorahaṁ | samrājoravā | vṛṇe |
tā | no | mṛḻātedṛśe |
gantārā | hi | stho'vase | havaṁ | viprasya | māvataḥ |
dhartārā | carṣaṇīnām |
anukāmaṁ | tarpayethāmindrāvaruṇa | rāyā |
tā | vāṁ | nediṣṭhamīmahe |
yuvāku | hi | śacīnāṁ | yuvāku | sumatīnām |
bhūyāma | vājadāvnām |
indraḥ | sahasradāvnāṁ | varuṇaḥ | śaṁsyānām |
kraturbhavatyukthyaḥ |
tayoridavasā | vayaṁ | sanema | ni | ca | dhīmahi |
syāduta | prarecanam |
indrāvaruṇa | vāmahaṁ | huve | citrāya | rādhase |
asmāntsu | jigyuṣaskṛtam |
indrāvaruṇa | nū | nu | vāṁ | siṣāsantīṣu | dhīṣvā |
asmabhyaṁ | śarma | yacchatam |
pra | vāmaśnotu | suṣṭutirindrāvaruṇa | yāṁ | huve |
yāmṛdhāthe | sadhastutim |
somānaṁ | svaraṇaṁ | kṛṇuhi | brahmaṇaspate |
kakṣīvantaṁ | yāuśijaḥ |
yo | revānyo | amīvahā | vasuvitpuṣṭivardhanaḥ |
sa | naḥ | siṣaktu | yasturaḥ |
mā | naḥ | śaṁso | araruṣo | dhūrtiḥ | praṇaṅmartyasya |
rakṣā | ṇo | brahmaṇaspate |
sa | ghā | vīro | na | riṣyati | yamindro | brahmaṇaspatiḥ |
somo | hinoti | martyam |
tvaṁ | taṁ | brahmaṇaspate | somendraśca | martyam |
dakṣiṇā | pātvaṁhasaḥ |
sadasaspatimadbhutaṁ | priyamindrasya | kāmyam |
saniṁ | medhāmayāsiṣam |
yasmādṛte | na | sidhyati | yajño | vipaścitaścana |
sa | dhīnāṁ | yogaminvati |
ādṛdhnoti | haviṣkṛtiṁ | prāñcaṁ | kṛṇotyadhvaram |
hotrā | deveṣu | gacchati |
narāśaṁsaṁ | sudhṛṣṭamamapaśyaṁ | saprathastamam |
divo | na | sadmamakhasam |
prati | tyaṁ | cārumadhvaraṁ | gopīthāya | pra | hūyase |
marudbhiragnā | gahi |
nahi | devo | na | martyo | mahastava | kratuṁ | paraḥ |
marudbhiragnā | gahi |
ye | maho | rajaso | vidurviśve | devāso | adruhaḥ |
marudbhiragnā | gahi |
yogrā | arkamānṛcuranādhṛṣṭāsaujasā |
marudbhiragnā | gahi |
ye | śubhrā | ghoravarpasaḥ | sukṣatrāso | riśādasaḥ |
marudbhiragnā | gahi |
ye | nākasyādhi | rocane | divi | devāsāsate |
marudbhiragnā | gahi |
yeṅkhayanti | parvatāntiraḥ | samudramarṇavam |
marudbhiragnā | gahi |
ā | ye | tanvanti | raśmibhistiraḥ | samudramojasā |
marudbhiragnā | gahi |
abhi | tvā | pūrvapītaye | sṛjāmi | somyaṁ | madhu |
marudbhiragnā | gahi |
ayaṁ | devāya | janmane | stomo | viprebhirāsayā |
akāri | ratnadhātamaḥ |
yendrāya | vacoyujā | tatakṣurmanasā | harī |
śamībhiryajñamāśata |
takṣannāsatyābhyāṁ | parijmānaṁ | sukhaṁ | ratham |
takṣandhenuṁ | sabardughām |
yuvānā | pitarā | punaḥ | satyamantrā | ṛjūyavaḥ |
ṛbhavo | viṣṭyakrata |
saṁ | vo | madāso | agmatendreṇa | ca | marutvatā |
ādityebhiśca | rājabhiḥ |
uta | tyaṁ | camasaṁ | navaṁ | tvaṣṭurdevasya | niṣkṛtam |
akarta | caturaḥ | punaḥ |
te | no | ratnāni | dhattana | trirā | sāptāni | sunvate |
ekamekaṁ | suśastibhiḥ |
adhārayanta | vahnayo'bhajanta | sukṛtyayā |
bhāgaṁ | deveṣu | yajñiyam |
ihendrāgnī | upa | hvaye | tayoritstomamuśmasi |
tā | somaṁ | somapātamā |
tā | yajñeṣu | pra | śaṁsatendrāgnī | śumbhatā | naraḥ |
tā | gāyatreṣu | gāyata |
tā | mitrasya | praśastayendrāgnī | tā | havāmahe |
somapā | somapītaye |
ugrā | santā | havāmahopedaṁ | savanaṁ | sutam |
indrāgnī | eha | gacchatām |
tā | mahāntā | sadaspatīndrāgnī | rakṣobjatam |
aprajāḥ | santvatriṇaḥ |
tena | satyena | jāgṛtamadhi | pracetune | pade |
indrāgnī | śarma | yacchatam |
prātaryujā | vi | bodhayāśvināveha | gacchatām |
asya | somasya | pītaye |
yā | surathā | rathītamobhā | devā | divispṛśā |
aśvinā | tā | havāmahe |
yā | vāṁ | kaśā | madhumatyaśvinā | sūnṛtāvatī |
tayā | yajñaṁ | mimikṣatam |
nahi | vāmasti | dūrake | yatrā | rathena | gacchathaḥ |
aśvinā | somino | gṛham |
hiraṇyapāṇimūtaye | savitāramupa | hvaye |
sa | cettā | devatā | padam |
apāṁ | napātamavase | savitāramupa | stuhi |
tasya | vratānyuśmasi |
vibhaktāraṁ | havāmahe | vasościtrasya | rādhasaḥ |
savitāraṁ | nṛcakṣasam |
sakhāyā | ni | ṣīdata | savitā | stomyo | nu | naḥ |
dātā | rādhāṁsi | śumbhati |
agne | patnīrihā | vaha | devānāmuśatīrupa |
tvaṣṭāraṁ | somapītaye |
ā | gnāgna | ihāvase | hotrāṁ | yaviṣṭha | bhāratīm |
varūtrīṁ | dhiṣaṇāṁ | vaha |
abhi | no | devīravasā | mahaḥ | śarmaṇā | nṛpatnīḥ |
acchinnapatrāḥ | sacantām |
ihendrāṇīmupa | hvaye | varuṇānīṁ | svastaye |
agnāyīṁ | somapītaye |
mahī | dyauḥ | pṛthivī | ca | nemaṁ | yajñaṁ | mimikṣatām |
pipṛtāṁ | no | bharīmabhiḥ |
tayoridghṛtavatpayo | viprā | rihanti | dhītibhiḥ |
gandharvasya | dhruve | pade |
syonā | pṛthivi | bhavānṛkṣarā | niveśanī |
yacchā | naḥ | śarma | saprathaḥ |
ato | devāvantu | no | yato | viṣṇurvicakrame |
pṛthivyāḥ | sapta | dhāmabhiḥ |
idaṁ | viṣṇurvi | cakrame | tredhā | ni | dadhe | padam |
samūḻhamasya | pāṁsure |
trīṇi | padā | vi | cakrame | viṣṇurgopādābhyaḥ |
ato | dharmāṇi | dhārayan |
viṣṇoḥ | karmāṇi | paśyata | yato | vratāni | paspaśe |
indrasya | yujyaḥ | sakhā |
tadviṣṇoḥ | paramaṁ | padaṁ | sadā | paśyanti | sūrayaḥ |
divīva | cakṣurātatam |
tadviprāso | vipanyavo | jāgṛvāṁsaḥ | samindhate |
viṣṇoryatparamaṁ | padam |
tīvrāḥ | somāsā | gahyāśīrvantaḥ | suteme |
vāyo | tānprasthitānpiba |
ubhā | devā | divispṛśendravāyū | havāmahe |
asya | somasya | pītaye |
indravāyū | manojuvā | viprā | havantotaye |
sahasrākṣā | dhiyaspatī |
mitraṁ | vayaṁ | havāmahe | varuṇaṁ | somapītaye |
jajñānā | pūtadakṣasā |
ṛtena | yāvṛtāvṛdhāvṛtasya | jyotiṣaspatī |
tā | mitrāvaruṇā | huve |
varuṇaḥ | prāvitā | bhuvanmitro | viśvābhirūtibhiḥ |
karatāṁ | naḥ | surādhasaḥ |
marutvantaṁ | havāmahendramā | somapītaye |
sajūrgaṇena | tṛmpatu |
indrajyeṣṭhā | marudgaṇā | devāsaḥ | pūṣarātayaḥ |
viśve | mama | śrutā | havam |
hata | vṛtraṁ | sudānavendreṇa | sahasā | yujā |
mā | no | duḥśaṁseśata |
viśvāndevānhavāmahe | marutaḥ | somapītaye |
ugrā | hi | pṛśnimātaraḥ |
jayatāmiva | tanyaturmarutāmeti | dhṛṣṇuyā |
yacchubhaṁ | yāthanā | naraḥ |
haskārādvidyutasparyato | jātāvantu | naḥ |
maruto | mṛḻayantu | naḥ |
ā | pūṣañcitrabarhiṣamāghṛṇe | dharuṇaṁ | divaḥ |
ājā | naṣṭaṁ | yathā | paśum |
pūṣā | rājānamāghṛṇirapagūḻhaṁ | guhā | hitam |
avindaccitrabarhiṣam |
uto | sa | mahyamindubhiḥ | ṣaḍyuktām̐ | anuseṣidhat |
gobhiryavaṁ | na | carkṛṣat |
ambayo | yantyadhvabhirjāmayo | adhvarīyatām |
pṛñcatīrmadhunā | payaḥ |
amūryopa | sūrye | yābhirvā | sūryaḥ | saha |
tā | no | hinvantvadhvaram |
apo | devīrupa | hvaye | yatra | gāvaḥ | pibanti | naḥ |
sindhubhyaḥ | kartvaṁ | haviḥ |
apsvantaramṛtamapsu | bheṣajamapāmuta | praśastaye |
devā | bhavata | vājinaḥ |
apsu | me | somo | abravīdantarviśvāni | bheṣajā |
agniṁ | ca | viśvaśambhuvamāpaśca | viśvabheṣajīḥ |
āpaḥ | pṛṇīta | bheṣajaṁ | varūthaṁ | tanve | mama |
jyokca | sūryaṁ | dṛśe |
idamāpaḥ | pra | vahata | yatkiṁ | ca | duritaṁ | mayi |
yadvāhamabhidudroha | yadvā | śepotānṛtam |
āpo | adyānvacāriṣaṁ | rasena | samagasmahi |
payasvānagnā | gahi | taṁ | mā | saṁ | sṛja | varcasā |
saṁ | māgne | varcasā | sṛja | saṁ | prajayā | samāyuṣā |
vidyurme | asya | devendro | vidyātsaha | ṛṣibhiḥ |
kasya | nūnaṁ | katamasyāmṛtānāṁ | manāmahe | cāru | devasya | nāma |
ko | no | mahyāditaye | punardātpitaraṁ | ca | dṛśeyaṁ | mātaraṁ | ca |
agnervayaṁ | prathamasyāmṛtānāṁ | manāmahe | cāru | devasya | nāma |
sa | no | mahyāditaye | punardātpitaraṁ | ca | dṛśeyaṁ | mātaraṁ | ca |
abhi | tvā | deva | savitarīśānaṁ | vāryāṇām |
sadāvanbhāgamīmahe |
yaściddhi | tetthā | bhagaḥ | śaśamānaḥ | purā | nidaḥ |
adveṣo | hastayordadhe |
bhagabhaktasya | te | vayamudaśema | tavāvasā |
mūrdhānaṁ | rāyārabhe |
nahi | te | kṣatraṁ | na | saho | na | manyuṁ | vayaścanāmī | patayantāpuḥ |
nemāpo | animiṣaṁ | carantīrna | ye | vātasya | praminantyabhvam |
abudhne | rājā | varuṇo | vanasyordhvaṁ | stūpaṁ | dadate | pūtadakṣaḥ |
nīcīnāḥ | sthurupari | budhnaiṣāmasme | antarnihitāḥ | ketavaḥ | syuḥ |
uruṁ | hi | rājā | varuṇaścakāra | sūryāya | panthāmanvetavo |
apade | pādā | pratidhātave'karutāpavaktā | hṛdayāvidhaścit |
śataṁ | te | rājanbhiṣajaḥ | sahasramurvī | gabhīrā | sumatiṣṭe | astu |
bādhasva | dūre | nirṛtiṁ | parācaiḥ | kṛtaṁ | cidenaḥ | pra | mumugdhyasmat |
amī | ya | ṛkṣā | nihitāsoccā | naktaṁ | dadṛśre | kuha | ciddiveyuḥ |
adabdhāni | varuṇasya | vratāni | vicākaśaccandramā | naktameti |
tattvā | yāmi | brahmaṇā | vandamānastadā | śāste | yajamāno | havirbhiḥ |
aheḻamāno | varuṇeha | bodhyuruśaṁsa | mā | nāyuḥ | pra | moṣīḥ |
tadinnaktaṁ | taddivā | mahyamāhustadayaṁ | keto | hṛdā | vi | caṣṭe |
śunaḥśepo | yamahvadgṛbhītaḥ | so | asmānrājā | varuṇo | mumoktu |
śunaḥśepo | hyahvadgṛbhītastriṣvādityaṁ | drupadeṣu | baddhaḥ |
avainaṁ | rājā | varuṇaḥ | sasṛjyādvidvām̐ | adabdho | vi | mumoktu | pāśān |
ava | te | heḻo | varuṇa | namobhirava | yajñebhirīmahe | havirbhiḥ |
kṣayannasmabhyamasura | pracetā | rājannenāṁsi | śiśrathaḥ | kṛtāni |
uduttamaṁ | varuṇa | pāśamasmadavādhamaṁ | vi | madhyamaṁ | śrathāya |
athā | vayamāditya | vrate | tavānāgaso | aditaye | syāma |
yacciddhi | te | viśo | yathā | pra | deva | varuṇa | vratam |
minīmasi | dyavidyavi |
mā | no | vadhāya | hatnave | jihīḻānasya | rīradhaḥ |
mā | hṛṇānasya | manyave |
vi | mṛḻīkāya | te | mano | rathīraśvaṁ | na | saṁditam |
gīrbhirvaruṇa | sīmahi |
parā | hi | me | vimanyavaḥ | patanti | vasyaïṣṭaye |
vayo | na | vasatīrupa |
kadā | kṣatraśriyaṁ | naramā | varuṇaṁ | karāmahe |
mṛḻīkāyorucakṣasam |
taditsamānamāśāte | venantā | na | pra | yucchataḥ |
dhṛtavratāya | dāśuṣe |
vedā | yo | vīnāṁ | padamantarikṣeṇa | patatām |
veda | nāvaḥ | samudriyaḥ |
veda | māso | dhṛtavrato | dvādaśa | prajāvataḥ |
vedā | yopajāyate |
veda | vātasya | vartanimurorṛṣvasya | bṛhataḥ |
vedā | ye | adhyāsate |
ni | ṣasāda | dhṛtavrato | varuṇaḥ | pastyāsvā |
sāmrājyāya | sukratuḥ |
ato | viśvānyadbhutā | cikitvām̐ | abhi | paśyati |
kṛtāni | yā | ca | kartvā |
sa | no | viśvāhā | sukraturādityaḥ | supathā | karat |
pra | ṇāyūṁṣi | tāriṣat |
bibhraddrāpiṁ | hiraṇyayaṁ | varuṇo | vasta | nirṇijam |
pari | spaśo | ni | ṣedire |
na | yaṁ | dipsanti | dipsavo | na | druhvāṇo | janānām |
na | devamabhimātayaḥ |
uta | yo | mānuṣeṣvā | yaśaścakre | asāmyā |
asmākamudareṣvā |
parā | me | yanti | dhītayo | gāvo | na | gavyūtīranu |
icchantīrurucakṣasam |
saṁ | nu | vocāvahai | punaryato | me | madhvābhṛtam |
hoteva | kṣadase | priyam |
darśaṁ | nu | viśvadarśataṁ | darśaṁ | rathamadhi | kṣami |
etā | juṣata | me | giraḥ |
imaṁ | me | varuṇa | śrudhī | havamadyā | ca | mṛḻaya |
tvāmavasyurā | cake |
tvaṁ | viśvasya | medhira | divaśca | gmaśca | rājasi |
sa | yāmani | prati | śrudhi |
uduttamaṁ | mumugdhi | no | vi | pāśaṁ | madhyamaṁ | cṛta |
avādhamāni | jīvase |
vasiṣvā | hi | miyedhya | vastrāṇyūrjāṁ | pate |
semaṁ | no | adhvaraṁ | yaja |
ni | no | hotā | vareṇyaḥ | sadā | yaviṣṭha | manmabhiḥ |
agne | divitmatā | vacaḥ |
ā | hi | ṣmā | sūnave | pitāpiryajatyāpaye |
sakhā | sakhye | vareṇyaḥ |
ā | no | barhī | riśādaso | varuṇo | mitro | aryamā |
sīdantu | manuṣo | yathā |
pūrvya | hotarasya | no | mandasva | sakhyasya | ca |
imo | ṣu | śrudhī | giraḥ |
yacciddhi | śaśvatā | tanā | devaṁdevaṁ | yajāmahe |
tve | iddhūyate | haviḥ |
priyo | no | astu | viśpatirhotā | mandro | vareṇyaḥ |
priyāḥ | svagnayo | vayam |
svagnayo | hi | vāryaṁ | devāso | dadhire | ca | naḥ |
svagnayo | manāmahe |
athā | nobhayeṣāmamṛta | martyānām |
mithaḥ | santu | praśastayaḥ |
viśvebhiragne | agnibhirimaṁ | yajñamidaṁ | vacaḥ |
cano | dhāḥ | sahaso | yaho |
aśvaṁ | na | tvā | vāravantaṁ | vandadhyāgniṁ | namobhiḥ |
samrājantamadhvarāṇām |
sa | ghā | naḥ | sūnuḥ | śavasā | pṛthupragāmā | suśevaḥ |
mīḍhvām̐ | asmākaṁ | babhūyāt |
sa | no | dūrāccāsācca | ni | martyādaghāyoḥ |
pāhi | sadamidviśvāyuḥ |
imamū | ṣu | tvamasmākaṁ | saniṁ | gāyatraṁ | navyāṁsam |
agne | deveṣu | pra | vocaḥ |
ā | no | bhaja | parameṣvā | vājeṣu | madhyameṣu |
śikṣā | vasvo | antamasya |
vibhaktāsi | citrabhāno | sindhorūrmopāka | ā |
sadyo | dāśuṣe | kṣarasi |
yamagne | pṛtsu | martyamavā | vājeṣu | yaṁ | junāḥ |
sa | yantā | śaśvatīriṣaḥ |
nakirasya | sahantya | paryetā | kayasya | cit |
vājo | asti | śravāyyaḥ |
sa | vājaṁ | viśvacarṣaṇirarvadbhirastu | tarutā |
viprebhirastu | sanitā |
jarābodha | tadviviḍḍhi | viśeviśe | yajñiyāya |
stomaṁ | rudrāya | dṛśīkam |
sa | no | mahām̐ | animāno | dhūmaketuḥ | puruścandraḥ |
dhiye | vājāya | hinvatu |
sa | revām̐ | iva | viśpatirdaivyaḥ | ketuḥ | śṛṇotu | naḥ |
ukthairagnirbṛhadbhānuḥ |
namo | mahadbhyo | namo | arbhakebhyo | namo | yuvabhyo | namāśinebhyaḥ |
yajāma | devānyadi | śaknavāma | mā | jyāyasaḥ | śaṁsamā | vṛkṣi | devāḥ |
yatra | grāvā | pṛthubudhnordhvo | bhavati | sotave |
ulūkhalasutānāmavedvindra | jalgulaḥ |
yatra | dvāviva | jaghanādhiṣavaṇyā | kṛtā |
ulūkhalasutānāmavedvindra | jalgulaḥ |
yatra | nāryapacyavamupacyavaṁ | ca | śikṣate |
ulūkhalasutānāmavedvindra | jalgulaḥ |
yatra | manthāṁ | vibadhnate | raśmīnyamitaveva |
ulūkhalasutānāmavedvindra | jalgulaḥ |
yacciddhi | tvaṁ | gṛhegṛholūkhalaka | yujyase |
iha | dyumattamaṁ | vada | jayatāmiva | dundubhiḥ |
uta | sma | te | vanaspate | vāto | vi | vātyagramit |
atho | indrāya | pātave | sunu | somamulūkhala |
āyajī | vājasātamā | tā | hyuccā | vijarbhṛtaḥ |
harīvāndhāṁsi | bapsatā |
tā | no | adya | vanaspatī | ṛṣvāvṛṣvebhiḥ | sotṛbhiḥ |
indrāya | madhumatsutam |
ucchiṣṭaṁ | camvorbhara | somaṁ | pavitrā | sṛja |
ni | dhehi | goradhi | tvaci |
yacciddhi | satya | somapānāśastā | iva | smasi |
ā | tū | nendra | śaṁsaya | goṣvaśveṣu | śubhriṣu | sahasreṣu | tuvīmagha |
śiprinvājānāṁ | pate | śacīvastava | daṁsanā |
ā | tū | nendra | śaṁsaya | goṣvaśveṣu | śubhriṣu | sahasreṣu | tuvīmagha |
ni | ṣvāpayā | mithūdṛśā | sastāmabudhyamāne |
ā | tū | nendra | śaṁsaya | goṣvaśveṣu | śubhriṣu | sahasreṣu | tuvīmagha |
sasantu | tyārātayo | bodhantu | śūra | rātayaḥ |
ā | tū | nendra | śaṁsaya | goṣvaśveṣu | śubhriṣu | sahasreṣu | tuvīmagha |
samindra | gardabhaṁ | mṛṇa | nuvantaṁ | pāpayāmuyā |
ā | tū | nendra | śaṁsaya | goṣvaśveṣu | śubhriṣu | sahasreṣu | tuvīmagha |
patāti | kuṇḍṛṇācyā | dūraṁ | vāto | vanādadhi |
ā | tū | nendra | śaṁsaya | goṣvaśveṣu | śubhriṣu | sahasreṣu | tuvīmagha |
sarvaṁ | parikrośaṁ | jahi | jambhayā | kṛkadāśvam |
ā | tū | nendra | śaṁsaya | goṣvaśveṣu | śubhriṣu | sahasreṣu | tuvīmagha |
ā | vendraṁ | kriviṁ | yathā | vājayantaḥ | śatakratum |
maṁhiṣṭhaṁ | siñcendubhiḥ |
śataṁ | vā | yaḥ | śucīnāṁ | sahasraṁ | vā | samāśirām |
edu | nimnaṁ | na | rīyate |
saṁ | yanmadāya | śuṣmiṇainā | hyasyodare |
samudro | na | vyaco | dadhe |
ayamu | te | samatasi | kapoteva | garbhadhim |
vacastaccinnauhase |
stotraṁ | rādhānāṁ | pate | girvāho | vīra | yasya | te |
vibhūtirastu | sūnṛtā |
ūrdhvastiṣṭhā | notaye'sminvāje | śatakrato |
samanyeṣu | bravāvahai |
yogeyoge | tavastaraṁ | vājevāje | havāmahe |
sakhāyendramūtaye |
ā | ghā | gamadyadi | śravatsahasriṇībhirūtibhiḥ |
vājebhirupa | no | havam |
anu | pratnasyaukaso | huve | tuvipratiṁ | naram |
yaṁ | te | pūrvaṁ | pitā | huve |
taṁ | tvā | vayaṁ | viśvavārā | śāsmahe | puruhūta |
sakhe | vaso | jaritṛbhyaḥ |
asmākaṁ | śipriṇīnāṁ | somapāḥ | somapāvnām |
sakhe | vajrintsakhīnām |
tathā | tadastu | somapāḥ | sakhe | vajrintathā | kṛṇu |
yathā | tośmasīṣṭaye |
revatīrnaḥ | sadhamādendre | santu | tuvivājāḥ |
kṣumanto | yābhirmadema |
ā | gha | tvāvāntmanāptaḥ | stotṛbhyo | dhṛṣṇaviyānaḥ |
ṛṇorakṣaṁ | na | cakryoḥ |
ā | yadduvaḥ | śatakratavā | kāmaṁ | jaritṝṇām |
ṛṇorakṣaṁ | na | śacībhiḥ |
śaśvadindraḥ | popruthadbhirjigāya | nānadadbhiḥ | śāśvasadbhirdhanāni |
sa | no | hiraṇyarathaṁ | daṁsanāvāntsa | naḥ | sanitā | sanaye | sa | no'dāt |
āśvināvaśvāvatyeṣā | yātaṁ | śavīrayā |
gomaddasrā | hiraṇyavat |
samānayojano | hi | vāṁ | ratho | dasrāvamartyaḥ |
samudre | aśvineyate |
nyaghnyasya | mūrdhani | cakraṁ | rathasya | yemathuḥ |
pari | dyāmanyadīyate |
kastoṣaḥ | kadhapriye | bhuje | marto | amartye |
kaṁ | nakṣase | vibhāvari |
vayaṁ | hi | te | amanmahyāntādā | parākāt |
aśve | na | citre | aruṣi |
tvaṁ | tyebhirā | gahi | vājebhirduhitardivaḥ |
asme | rayiṁ | ni | dhāraya |
tvamagne | prathamo | aṅgirā | ṛṣirdevo | devānāmabhavaḥ | śivaḥ | sakhā |
tava | vrate | kavayo | vidmanāpaso'jāyanta | maruto | bhrājadṛṣṭayaḥ |
tvamagne | prathamo | aṅgirastamaḥ | kavirdevānāṁ | pari | bhūṣasi | vratam |
vibhurviśvasmai | bhuvanāya | medhiro | dvimātā | śayuḥ | katidhā | cidāyave |
tvamagne | prathamo | mātariśvanāvirbhava | sukratūyā | vivasvate |
arejetāṁ | rodasī | hotṛvūrye'saghnorbhāramayajo | maho | vaso |
tvamagne | manave | dyāmavāśayaḥ | purūravase | sukṛte | sukṛttaraḥ |
śvātreṇa | yatpitrormucyase | paryā | tvā | pūrvamanayannāparaṁ | punaḥ |
tvamagne | vṛṣabhaḥ | puṣṭivardhanodyatasruce | bhavasi | śravāyyaḥ |
yāhutiṁ | pari | vedā | vaṣaṭkṛtimekāyuragre | viśāvivāsasi |
tvamagne | vṛjinavartaniṁ | naraṁ | sakmanpiparṣi | vidathe | vicarṣaṇe |
yaḥ | śūrasātā | paritakmye | dhane | dabhrebhiścitsamṛtā | haṁsi | bhūyasaḥ |
tvaṁ | tamagne | amṛtatvottame | martaṁ | dadhāsi | śravase | divedive |
yastātṛṣāṇobhayāya | janmane | mayaḥ | kṛṇoṣi | prayā | ca | sūraye |
tvaṁ | no | agne | sanaye | dhanānāṁ | yaśasaṁ | kāruṁ | kṛṇuhi | stavānaḥ |
ṛdhyāma | karmāpasā | navena | devairdyāvāpṛthivī | prāvataṁ | naḥ |
tvaṁ | no | agne | pitrorupasthā | devo | deveṣvanavadya | jāgṛviḥ |
tanūkṛdbodhi | pramatiśca | kārave | tvaṁ | kalyāṇa | vasu | viśvamopiṣe |
tvamagne | pramatistvaṁ | pitāsi | nastvaṁ | vayaskṛttava | jāmayo | vayam |
saṁ | tvā | rāyaḥ | śatinaḥ | saṁ | sahasriṇaḥ | suvīraṁ | yanti | vratapāmadābhya |
tvāmagne | prathamamāyumāyave | devākṛṇvannahuṣasya | viśpatim |
iḻāmakṛṇvanmanuṣasya | śāsanīṁ | pituryatputro | mamakasya | jāyate |
tvaṁ | no | agne | tava | deva | pāyubhirmaghono | rakṣa | tanvaśca | vandya |
trātā | tokasya | tanaye | gavāmasyanimeṣaṁ | rakṣamāṇastava | vrate |
tvamagne | yajyave | pāyurantaro'niṣaṅgāya | caturakṣedhyase |
yo | rātahavyo'vṛkāya | dhāyase | kīreścinmantraṁ | manasā | vanoṣi | tam |
tvamagnoruśaṁsāya | vāghate | spārhaṁ | yadrekṇaḥ | paramaṁ | vanoṣi | tat |
ādhrasya | citpramatirucyase | pitā | pra | pākaṁ | śāssi | pra | diśo | viduṣṭaraḥ |
tvamagne | prayatadakṣiṇaṁ | naraṁ | varmeva | syūtaṁ | pari | pāsi | viśvataḥ |
svādukṣadmā | yo | vasatau | syonakṛjjīvayājaṁ | yajate | sopamā | divaḥ |
imāmagne | śaraṇiṁ | mīmṛṣo | nemamadhvānaṁ | yamagāma | dūrāt |
āpiḥ | pitā | pramatiḥ | somyānāṁ | bhṛmirasyṛṣikṛnmartyānām |
manuṣvadagne | aṅgirasvadaṅgiro | yayātivatsadane | pūrvavacchuce |
accha | yāhyā | vahā | daivyaṁ | janamā | sādaya | barhiṣi | yakṣi | ca | priyam |
etenāgne | brahmaṇā | vāvṛdhasva | śaktī | vā | yatte | cakṛmā | vidā | vā |
uta | pra | ṇeṣyabhi | vasyo | asmāntsaṁ | naḥ | sṛja | sumatyā | vājavatyā |
indrasya | nu | vīryāṇi | pra | vocaṁ | yāni | cakāra | prathamāni | vajrī |
ahannahimanvapastatarda | pra | vakṣaṇābhinatparvatānām |
ahannahiṁ | parvate | śiśriyāṇaṁ | tvaṣṭāsmai | vajraṁ | svaryaṁ | tatakṣa |
vāśreva | dhenavaḥ | syandamānāñjaḥ | samudramava | jagmurāpaḥ |
vṛṣāyamāṇo'vṛṇīta | somaṁ | trikadrukeṣvapibatsutasya |
ā | sāyakaṁ | maghavādatta | vajramahannenaṁ | prathamajāmahīnām |
yadindrāhanprathamajāmahīnāmānmāyināmamināḥ | prota | māyāḥ |
ātsūryaṁ | janayandyāmuṣāsaṁ | tādītnā | śatruṁ | na | kilā | vivitse |
ahanvṛtraṁ | vṛtrataraṁ | vyaṁsamindro | vajreṇa | mahatā | vadhena |
skandhāṁsīva | kuliśenā | vivṛkṇāhiḥ | śayatopapṛkpṛthivyāḥ |
ayoddheva | durmadā | hi | juhve | mahāvīraṁ | tuvibādhamṛjīṣam |
nātārīdasya | samṛtiṁ | vadhānāṁ | saṁ | rujānāḥ | pipiṣendraśatruḥ |
apādahasto | apṛtanyadindramāsya | vajramadhi | sānau | jaghāna |
vṛṣṇo | vadhriḥ | pratimānaṁ | bubhūṣanpurutrā | vṛtro | aśayadvyastaḥ |
nadaṁ | na | bhinnamamuyā | śayānaṁ | mano | ruhāṇāti | yantyāpaḥ |
yāścidvṛtro | mahinā | paryatiṣṭhattāsāmahiḥ | patsutaḥśīrbabhūva |
nīcāvayābhavadvṛtraputrendro | asyāva | vadharjabhāra |
uttarā | sūradharaḥ | putrāsīddānuḥ | śaye | sahavatsā | na | dhenuḥ |
atiṣṭhantīnāmaniveśanānāṁ | kāṣṭhānāṁ | madhye | nihitaṁ | śarīram |
vṛtrasya | niṇyaṁ | vi | carantyāpo | dīrghaṁ | tamāśayadindraśatruḥ |
dāsapatnīrahigopātiṣṭhanniruddhā | āpaḥ | paṇineva | gāvaḥ |
apāṁ | bilamapihitaṁ | yadāsīdvṛtraṁ | jaghanvām̐ | apa | tadvavāra |
aśvyo | vāro | abhavastadindra | sṛke | yattvā | pratyahandevaikaḥ |
ajayo | gājayaḥ | śūra | somamavāsṛjaḥ | sartave | sapta | sindhūn |
nāsmai | vidyunna | tanyatuḥ | siṣedha | na | yāṁ | mihamakiraddhrāduniṁ | ca |
indraśca | yadyuyudhāte | ahiścotāparībhyo | maghavā | vi | jigye |
aheryātāraṁ | kamapaśyendra | hṛdi | yatte | jaghnuṣo | bhīragacchat |
nava | ca | yannavatiṁ | ca | sravantīḥ | śyeno | na | bhīto | ataro | rajāṁsi |
indro | yāto'vasitasya | rājā | śamasya | ca | śṛṅgiṇo | vajrabāhuḥ |
sedu | rājā | kṣayati | carṣaṇīnāmarānna | nemiḥ | pari | tā | babhūva |
etāyāmopa | gavyantendramasmākaṁ | su | pramatiṁ | vāvṛdhāti |
anāmṛṇaḥ | kuvidādasya | rāyo | gavāṁ | ketaṁ | paramāvarjate | naḥ |
upedahaṁ | dhanadāmapratītaṁ | juṣṭāṁ | na | śyeno | vasatiṁ | patāmi |
indraṁ | namasyannupamebhirarkairyaḥ | stotṛbhyo | havyo | asti | yāman |
ni | sarvaseneṣudhīm̐rasakta | samaryo | gājati | yasya | vaṣṭi |
coṣkūyamāṇendra | bhūri | vāmaṁ | mā | paṇirbhūrasmadadhi | pravṛddha |
vadhīrhi | dasyuṁ | dhaninaṁ | ghanenam̐ | ekaścarannupaśākebhirindra |
dhanoradhi | viṣuṇakte | vyāyannayajvānaḥ | sanakāḥ | pretimīyuḥ |
parā | cicchīrṣā | vavṛjustendrāyajvāno | yajvabhiḥ | spardhamānāḥ |
pra | yaddivo | harivaḥ | sthātarugra | niravratām̐ | adhamo | rodasyoḥ |
ayuyutsannanavadyasya | senāmayātayanta | kṣitayo | navagvāḥ |
vṛṣāyudho | na | vadhrayo | niraṣṭāḥ | pravadbhirindrāccitayantāyan |
tvametānrudato | jakṣataścāyodhayo | rajasendra | pāre |
avādaho | divā | dasyumuccā | pra | sunvataḥ | stuvataḥ | śaṁsamāvaḥ |
cakrāṇāsaḥ | parīṇahaṁ | pṛthivyā | hiraṇyena | maṇinā | śumbhamānāḥ |
na | hinvānāsastitirustendraṁ | pari | spaśo | adadhātsūryeṇa |
pari | yadindra | rodasī | ubhe | abubhojīrmahinā | viśvataḥ | sīm |
amanyamānām̐ | abhi | manyamānairnirbrahmabhiradhamo | dasyumindra |
na | ye | divaḥ | pṛthivyāntamāpurna | māyābhirdhanadāṁ | paryabhūvan |
yujaṁ | vajraṁ | vṛṣabhaścakrendro | nirjyotiṣā | tamaso | gādukṣat |
anu | svadhāmakṣarannāpo | asyāvardhata | madhyā | nāvyānām |
sadhrīcīnena | manasā | tamindraujiṣṭhena | hanmanāhannabhi | dyūn |
nyāvidhyadilībiśasya | dṛḻhā | vi | śṛṅgiṇamabhinacchuṣṇamindraḥ |
yāvattaro | maghavanyāvadojo | vajreṇa | śatrumavadhīḥ | pṛtanyum |
abhi | sidhmo | ajigādasya | śatrūnvi | tigmena | vṛṣabheṇā | puro'bhet |
saṁ | vajreṇāsṛjadvṛtramindraḥ | pra | svāṁ | matimatiracchāśadānaḥ |
āvaḥ | kutsamindra | yasmiñcākanprāvo | yudhyantaṁ | vṛṣabhaṁ | daśadyum |
śaphacyuto | reṇurnakṣata | dyāmucchvaitreyo | nṛṣāhyāya | tasthau |
āvaḥ | śamaṁ | vṛṣabhaṁ | tugryāsu | kṣetrajeṣe | maghavañchvitryaṁ | gām |
jyokcidatra | tasthivāṁso | akrañchatrūyatāmadharā | vedanākaḥ |
triścinno | adyā | bhavataṁ | navedasā | vibhurvāṁ | yāmota | rātiraśvinā |
yuvorhi | yantraṁ | himyeva | vāsaso'bhyāyaṁsenyā | bhavataṁ | manīṣibhiḥ |
trayaḥ | pavayo | madhuvāhane | rathe | somasya | venāmanu | viśvedviduḥ |
trayaḥ | skambhāsaḥ | skabhhitāsārabhe | trirnaktaṁ | yāthastrirvaśvinā | divā |
samāne | ahantriravadyagohanā | triradya | yajñaṁ | madhunā | mimikṣatam |
trirvājavatīriṣo | aśvinā | yuvaṁ | doṣāsmabhyamuṣasaśca | pinvatam |
trirvartiryātaṁ | triranuvrate | jane | triḥ | suprāvye | tredheva | śikṣatam |
trirnāndyaṁ | vahatamaśvinā | yuvaṁ | triḥ | pṛkṣo | asme | akṣareva | pinvatam |
trirno | rayiṁ | vahatamaśvinā | yuvaṁ | trirdevatātā | trirutāvataṁ | dhiyaḥ |
triḥ | saubhagatvaṁ | triruta | śravāṁsi | nastriṣṭhaṁ | vāṁ | sūre | duhitā | ruhadratham |
trirno | aśvinā | divyāni | bheṣajā | triḥ | pārthivāni | triru | dattamadbhyaḥ |
omānaṁ | śaṁyormamakāya | sūnave | tridhātu | śarma | vahataṁ | śubhaspatī |
trirno | aśvinā | yajatā | divedive | pari | tridhātu | pṛthivīmaśāyatam |
tisro | nāsatyā | rathyā | parāvatātmeva | vātaḥ | svasarāṇi | gacchatam |
triraśvinā | sindhubhiḥ | saptamātṛbhistrayāhāvāstredhā | haviṣkṛtam |
tisraḥ | pṛthivīrupari | pravā | divo | nākaṁ | rakṣethe | dyubhiraktubhirhitam |
kva | trī | cakrā | trivṛto | rathasya | kva | trayo | vandhuro | ye | sanīḻāḥ |
kadā | yogo | vājino | rāsabhasya | yena | yajñaṁ | nāsatyopayāthaḥ |
ā | nāsatyā | gacchataṁ | hūyate | havirmadhvaḥ | pibataṁ | madhupebhirāsabhiḥ |
yuvorhi | pūrvaṁ | savitoṣaso | rathamṛtāya | citraṁ | ghṛtavantamiṣyati |
ā | nāsatyā | tribhirekādaśairiha | devebhiryātaṁ | madhupeyamaśvinā |
prāyustāriṣṭaṁ | nī | rapāṁsi | mṛkṣataṁ | sedhataṁ | dveṣo | bhavataṁ | sacābhuvā |
ā | no | aśvinā | trivṛtā | rathenārvāñcaṁ | rayiṁ | vahataṁ | suvīram |
śṛṇvantā | vāmavase | johavīmi | vṛdhe | ca | no | bhavataṁ | vājasātau |
hvayāmyagniṁ | prathamaṁ | svastaye | hvayāmi | mitrāvaruṇāvihāvase |
hvayāmi | rātrīṁ | jagato | niveśanīṁ | hvayāmi | devaṁ | savitāramūtaye |
ā | kṛṣṇena | rajasā | vartamāno | niveśayannamṛtaṁ | martyaṁ | ca |
hiraṇyayena | savitā | rathenā | devo | yāti | bhuvanāni | paśyan |
yāti | devaḥ | pravatā | yātyudvatā | yāti | śubhrābhyāṁ | yajato | haribhyām |
ā | devo | yāti | savitā | parāvato'pa | viśvā | duritā | bādhamānaḥ |
abhīvṛtaṁ | kṛśanairviśvarūpaṁ | hiraṇyaśamyaṁ | yajato | bṛhantam |
āsthādrathaṁ | savitā | citrabhānuḥ | kṛṣṇā | rajāṁsi | taviṣīṁ | dadhānaḥ |
vi | janāñchyāvāḥ | śitipādo | akhyanrathaṁ | hiraṇyapraügaṁ | vahantaḥ |
śaśvadviśaḥ | saviturdaivyasyopasthe | viśvā | bhuvanāni | tasthuḥ |
tisro | dyāvaḥ | saviturdvopasthām̐ | ekā | yamasya | bhuvane | virāṣāṭ |
āṇiṁ | na | rathyamamṛtādhi | tasthuriha | bravītu | yo | tacciketat |
vi | suparṇo | antarikṣāṇyakhyadgabhīravepāsuraḥ | sunīthaḥ |
kvedānīṁ | sūryaḥ | kaściketa | katamāṁ | dyāṁ | raśmirasyā | tatāna |
aṣṭau | vyakhyatkakubhaḥ | pṛthivyāstrī | dhanva | yojanā | sapta | sindhūn |
hiraṇyākṣaḥ | savitā | devāgāddadhadratnā | dāśuṣe | vāryāṇi |
hiraṇyapāṇiḥ | savitā | vicarṣaṇirubhe | dyāvāpṛthivī | antarīyate |
apāmīvāṁ | bādhate | veti | sūryamabhi | kṛṣṇena | rajasā | dyāmṛṇoti |
hiraṇyahasto | asuraḥ | sunīthaḥ | sumṛḻīkaḥ | svavām̐ | yātvarvāṅ |
apasedhanrakṣaso | yātudhānānasthāddevaḥ | pratidoṣaṁ | gṛṇānaḥ |
ye | te | panthāḥ | savitaḥ | pūrvyāso'reṇavaḥ | sukṛtāntarikṣe |
tebhirno | adya | pathibhiḥ | sugebhī | rakṣā | ca | no | adhi | ca | brūhi | deva |
pra | vo | yahvaṁ | purūṇāṁ | viśāṁ | devayatīnām |
agniṁ | sūktebhirvacobhirīmahe | yaṁ | sīmidanyeḻate |
janāso | agniṁ | dadhire | sahovṛdhaṁ | haviṣmanto | vidhema | te |
sa | tvaṁ | no | adya | sumanehāvitā | bhavā | vājeṣu | santya |
pra | tvā | dūtaṁ | vṛṇīmahe | hotāraṁ | viśvavedasam |
mahaste | sato | vi | carantyarcayo | divi | spṛśanti | bhānavaḥ |
devāsastvā | varuṇo | mitro | aryamā | saṁ | dūtaṁ | pratnamindhate |
viśvaṁ | so | agne | jayati | tvayā | dhanaṁ | yaste | dadāśa | martyaḥ |
mandro | hotā | gṛhapatiragne | dūto | viśāmasi |
tve | viśvā | saṁgatāni | vratā | dhruvā | yāni | devākṛṇvata |
tve | idagne | subhage | yaviṣṭhya | viśvamā | hūyate | haviḥ |
sa | tvaṁ | no | adya | sumanotāparaṁ | yakṣi | devāntsuvīryā |
taṁ | ghemitthā | namasvinopa | svarājamāsate |
hotrābhiragniṁ | manuṣaḥ | samindhate | titirvāṁso | ati | sridhaḥ |
ghnanto | vṛtramataranrodasī | aporu | kṣayāya | cakrire |
bhuvatkaṇve | vṛṣā | dyumnyāhutaḥ | krandadaśvo | gaviṣṭiṣu |
saṁ | sīdasva | mahām̐ | asi | śocasva | devavītamaḥ |
vi | dhūmamagne | aruṣaṁ | miyedhya | sṛja | praśasta | darśatam |
yaṁ | tvā | devāso | manave | dadhuriha | yajiṣṭhaṁ | havyavāhana |
yaṁ | kaṇvo | medhyātithirdhanaspṛtaṁ | yaṁ | vṛṣā | yamupastutaḥ |
yamagniṁ | medhyātithiḥ | kaṇvedha | ṛtādadhi |
tasya | preṣo | dīdiyustamimā | ṛcastamagniṁ | vardhayāmasi |
rāyaspūrdhi | svadhāvo'sti | hi | te'gne | deveṣvāpyam |
tvaṁ | vājasya | śrutyasya | rājasi | sa | no | mṛḻa | mahām̐ | asi |
ūrdhvo | ṣu | ṇotaye | tiṣṭhā | devo | na | savitā |
ūrdhvo | vājasya | sanitā | yadañjibhirvāghadbhirvihvayāmahe |
ūrdhvo | naḥ | pāhyaṁhaso | ni | ketunā | viśvaṁ | samatriṇaṁ | daha |
kṛdhī | nordhvāñcarathāya | jīvase | vidā | deveṣu | no | duvaḥ |
pāhi | no | agne | rakṣasaḥ | pāhi | dhūrterarāvṇaḥ |
pāhi | rīṣatota | vā | jighāṁsato | bṛhadbhāno | yaviṣṭhya |
ghaneva | viṣvagvi | jahyarāvṇastapurjambha | yo | asmadhruk |
yo | martyaḥ | śiśīte | atyaktubhirmā | naḥ | sa | ripurīśata |
agnirvavne | suvīryamagniḥ | kaṇvāya | saubhagam |
agniḥ | prāvanmitrota | medhyātithimagniḥ | sātopastutam |
agninā | turvaśaṁ | yaduṁ | parāvatogrādevaṁ | havāmahe |
agnirnayannavavāstvaṁ | bṛhadrathaṁ | turvītiṁ | dasyave | sahaḥ |
ni | tvāmagne | manurdadhe | jyotirjanāya | śaśvate |
dīdetha | kaṇva | ṛtajātokṣito | yaṁ | namasyanti | kṛṣṭayaḥ |
tveṣāso | agneramavanto | arcayo | bhīmāso | na | pratītaye |
rakṣasvinaḥ | sadamidyātumāvato | viśvaṁ | samatriṇaṁ | daha |
krīḻaṁ | vaḥ | śardho | mārutamanarvāṇaṁ | ratheśubham |
kaṇvābhi | pra | gāyata |
ye | pṛṣatībhirṛṣṭibhiḥ | sākaṁ | vāśībhirañjibhiḥ |
ajāyanta | svabhānavaḥ |
iheva | śṛṇvaiṣāṁ | kaśā | hasteṣu | yadvadān |
ni | yāmañcitramṛñjate |
pra | vaḥ | śardhāya | ghṛṣvaye | tveṣadyumnāya | śuṣmiṇe |
devattaṁ | brahma | gāyata |
pra | śaṁsā | goṣvaghnyaṁ | krīḻaṁ | yacchardho | mārutam |
jambhe | rasasya | vāvṛdhe |
ko | vo | varṣiṣṭhā | naro | divaśca | gmaśca | dhūtayaḥ |
yatsīmantaṁ | na | dhūnutha |
ni | vo | yāmāya | mānuṣo | dadhrogrāya | manyave |
jihīta | parvato | giriḥ |
yeṣāmajmeṣu | pṛthivī | jujurvām̐ | iva | viśpatiḥ |
bhiyā | yāmeṣu | rejate |
sthiraṁ | hi | jānameṣāṁ | vayo | māturniretave |
yatsīmanu | dvitā | śavaḥ |
udu | tye | sūnavo | giraḥ | kāṣṭhājmeṣvatnata |
vāśrābhijñu | yātave |
tyaṁ | cidghā | dīrghaṁ | pṛthuṁ | miho | napātamamṛdhram |
pra | cyāvayanti | yāmabhiḥ |
maruto | yaddha | vo | balaṁ | janām̐ | acucyavītana |
girīm̐racucyavītana |
yaddha | yānti | marutaḥ | saṁ | ha | bruvate'dhvannā |
śṛṇoti | kaścideṣām |
pra | yāta | śībhamāśubhiḥ | santi | kaṇveṣu | vo | duvaḥ |
tatro | ṣu | mādayādhvai |
asti | hi | ṣmā | madāya | vaḥ | smasi | ṣmā | vayameṣām |
viśvaṁ | cidāyurjīvase |
kaddha | nūnaṁ | kadhapriyaḥ | pitā | putraṁ | na | hastayoḥ |
dadhidhve | vṛktabarhiṣaḥ |
kva | nūnaṁ | kadvo | arthaṁ | gantā | divo | na | pṛthivyāḥ |
kva | vo | gāvo | na | raṇyanti |
kva | vaḥ | sumnā | navyāṁsi | marutaḥ | kva | suvitā |
kvo | viśvāni | saubhagā |
yadyūyaṁ | pṛśnimātaro | martāsaḥ | syātana |
stotā | vo | amṛtaḥ | syāt |
mā | vo | mṛgo | na | yavase | jaritā | bhūdajoṣyaḥ |
pathā | yamasya | gādupa |
mo | ṣu | ṇaḥ | parāparā | nirṛtirdurhaṇā | vadhīt |
padīṣṭa | tṛṣṇayā | saha |
satyaṁ | tveṣāmavanto | dhanvañcidā | rudriyāsaḥ |
mihaṁ | kṛṇvantyavātām |
vāśreva | vidyunmimāti | vatsaṁ | na | mātā | siṣakti |
yadeṣāṁ | vṛṣṭirasarji |
divā | cittamaḥ | kṛṇvanti | parjanyenodavāhena |
yatpṛthivīṁ | vyundanti |
adha | svanānmarutāṁ | viśvamā | sadma | pārthivam |
arejanta | pra | mānuṣāḥ |
maruto | vīḻupāṇibhiścitrā | rodhasvatīranu |
yātemakhidrayāmabhiḥ |
sthirā | vaḥ | santu | nemayo | rathāśvāsa | eṣām |
susaṁskṛtābhīśavaḥ |
acchā | vadā | tanā | girā | jarāyai | brahmaṇaspatim |
agniṁ | mitraṁ | na | darśatam |
mimīhi | ślokamāsye | parjanyeva | tatanaḥ |
gāya | gāyatramukthyam |
vandasva | mārutaṁ | gaṇaṁ | tveṣaṁ | panasyumarkiṇam |
asme | vṛddhāsanniha |
pra | yaditthā | parāvataḥ | śocirna | mānamasyatha |
kasya | kratvā | marutaḥ | kasya | varpasā | kaṁ | yātha | kaṁ | ha | dhūtayaḥ |
sthirā | vaḥ | santvāyudhā | parāṇude | vīḻūta | pratiṣkabhe |
yuṣmākamastu | taviṣī | panīyasī | mā | martyasya | māyinaḥ |
parā | ha | yatsthiraṁ | hatha | naro | vartayathā | guru |
vi | yāthana | vaninaḥ | pṛthivyā | vyāśāḥ | parvatānām |
nahi | vaḥ | śatrurvivide | adhi | dyavi | na | bhūmyāṁ | riśādasaḥ |
yuṣmākamastu | taviṣī | tanā | yujā | rudrāso | nū | cidādhṛṣe |
pra | vepayanti | parvatānvi | viñcanti | vanaspatīn |
pro | ārata | maruto | durmadeva | devāsaḥ | sarvayā | viśā |
upo | ratheṣu | pṛṣatīrayugdhvaṁ | praṣṭirvahati | rohitaḥ |
ā | vo | yāmāya | pṛthivī | cidaśrodabībhayanta | mānuṣāḥ |
ā | vo | makṣū | tanāya | kaṁ | rudrāvo | vṛṇīmahe |
gantā | nūnaṁ | no'vasā | yathā | puretthā | kaṇvāya | bibhyuṣe |
yuṣmeṣito | maruto | martyeṣitā | yo | no | abhveṣate |
vi | taṁ | yuyota | śavasā | vyojasā | vi | yuṣmākābhirūtibhiḥ |
asāmi | hi | prayajyavaḥ | kaṇvaṁ | dada | pracetasaḥ |
asāmibhirmarutā | notibhirgantā | vṛṣṭiṁ | na | vidyutaḥ |
asāmyojo | bibhṛthā | sudānavo'sāmi | dhūtayaḥ | śavaḥ |
ṛṣidviṣe | marutaḥ | parimanyaveṣuṁ | na | sṛjata | dviṣam |
uttiṣṭha | brahmaṇaspate | devayantastvemahe |
upa | pra | yantu | marutaḥ | sudānavendra | prāśūrbhavā | sacā |
tvāmiddhi | sahasasputra | martyopabrūte | dhane | hite |
suvīryaṁ | marutā | svaśvyaṁ | dadhīta | yo | vācake |
praitu | brahmaṇaspatiḥ | pra | devyetu | sūnṛtā |
acchā | vīraṁ | naryaṁ | paṅktirādhasaṁ | devā | yajñaṁ | nayantu | naḥ |
yo | vāghate | dadāti | sūnaraṁ | vasu | sa | dhatte | akṣiti | śravaḥ |
tasmeḻāṁ | suvīrāmā | yajāmahe | supratūrtimanehasam |
pra | nūnaṁ | brahmaṇaspatirmantraṁ | vadatyukthyam |
yasminnindro | varuṇo | mitro | aryamā | devaukāṁsi | cakrire |
tamidvocemā | vidatheṣu | śaṁbhuvaṁ | mantraṁ | devānehasam |
imāṁ | ca | vācaṁ | pratiharyathā | naro | viśvedvāmā | vo | aśnavat |
ko | devayantamaśnavajjanaṁ | ko | vṛktabarhiṣam |
prapra | dāśvānpastyābhirasthitāntarvāvatkṣayaṁ | dadhe |
upa | kṣatraṁ | pṛñcīta | hanti | rājabhirbhaye | citsukṣitiṁ | dadhe |
nāsya | vartā | na | tarutā | mahādhane | nārbhe | asti | vajriṇaḥ |
yaṁ | rakṣanti | pracetaso | varuṇo | mitro | aryamā |
nū | citsa | dabhyate | janaḥ |
yaṁ | bāhuteva | piprati | pānti | martyaṁ | riṣaḥ |
ariṣṭaḥ | sarvaidhate |
vi | durgā | vi | dviṣaḥ | puro | ghnanti | rājānaiṣām |
nayanti | duritā | tiraḥ |
sugaḥ | panthānṛkṣara | ādityāsa | ṛtaṁ | yate |
nātrāvakhādo | asti | vaḥ |
yaṁ | yajñaṁ | nayathā | narādityā | ṛjunā | pathā |
pra | vaḥ | sa | dhītaye | naśat |
sa | ratnaṁ | martyo | vasu | viśvaṁ | tokamuta | tmanā |
acchā | gacchatyastṛtaḥ |
kathā | rādhāma | sakhāyaḥ | stomaṁ | mitrasyāryamṇaḥ |
mahi | psaro | varuṇasya |
mā | vo | ghnantaṁ | mā | śapantaṁ | prati | voce | devayantam |
sumnairidvā | vivāse |
caturaściddadamānādbibhīyādā | nidhātoḥ |
na | duruktāya | spṛhayet |
saṁ | pūṣannadhvanastira | vyaṁho | vimuco | napāt |
sakṣvā | deva | pra | ṇaspuraḥ |
yo | naḥ | pūṣannagho | vṛko | duḥśevādideśati |
apa | sma | taṁ | patho | jahi |
apa | tyaṁ | paripanthinaṁ | muṣīvāṇaṁ | huraścitam |
dūramadhi | sruteraja |
tvaṁ | tasya | dvayāvino'ghaśaṁsasya | kasya | cit |
padābhi | tiṣṭha | tapuṣim |
ā | tatte | dasra | mantumaḥ | pūṣannavo | vṛṇīmahe |
yena | pitṝnacodayaḥ |
adhā | no | viśvasaubhaga | hiraṇyavāśīmattama |
dhanāni | suṣaṇā | kṛdhi |
ati | naḥ | saścato | naya | sugā | naḥ | supathā | kṛṇu |
pūṣanniha | kratuṁ | vidaḥ |
abhi | sūyavasaṁ | naya | na | navajvāro | adhvane |
pūṣanniha | kratuṁ | vidaḥ |
śagdhi | pūrdhi | pra | yaṁsi | ca | śiśīhi | prāsyudaram |
pūṣanniha | kratuṁ | vidaḥ |
na | pūṣaṇaṁ | methāmasi | sūktairabhi | gṛṇīmasi |
vasūni | dasmamīmahe |
kadrudrāya | pracetase | mīḻhuṣṭamāya | tavyase |
vocema | śaṁtamaṁ | hṛde |
yathā | no | aditiḥ | karatpaśve | nṛbhyo | yathā | gave |
yathā | tokāya | rudriyam |
yathā | no | mitro | varuṇo | yathā | rudraściketati |
yathā | viśve | sajoṣasaḥ |
gāthapatiṁ | medhapatiṁ | rudraṁ | jalāṣabheṣajam |
tacchaṁyoḥ | sumnamīmahe |
yaḥ | śukreva | sūryo | hiraṇyamiva | rocate |
śreṣṭho | devānāṁ | vasuḥ |
śaṁ | naḥ | karatyarvate | sugaṁ | meṣāya | meṣye |
nṛbhyo | nāribhyo | gave |
asme | soma | śriyamadhi | ni | dhehi | śatasya | nṛṇām |
mahi | śravastuvinṛmṇam |
mā | naḥ | somaparibādho | mārātayo | juhuranta |
ā | nendo | vāje | bhaja |
yāste | prajāmṛtasya | parasmindhāmannṛtasya |
mūrdhā | nābhā | soma | venābhūṣantīḥ | soma | vedaḥ |
agne | vivasvaduṣasaścitraṁ | rādho | amartya |
ā | dāśuṣe | jātavedo | vahā | tvamadyā | devām̐ | uṣarbudhaḥ |
juṣṭo | hi | dūto | asi | havyavāhano'gne | rathīradhvarāṇām |
sajūraśvibhyāmuṣasā | suvīryamasme | dhehi | śravo | bṛhat |
adyā | dūtaṁ | vṛṇīmahe | vasumagniṁ | purupriyam |
dhūmaketuṁ | bhāṛjīkaṁ | vyuṣṭiṣu | yajñānāmadhvaraśriyam |
śreṣṭhaṁ | yaviṣṭhamatithiṁ | svāhutaṁ | juṣṭaṁ | janāya | dāśuṣe |
devām̐ | acchā | yātave | jātavedasamagnimīḻe | vyuṣṭiṣu |
staviṣyāmi | tvāmahaṁ | viśvasyāmṛta | bhojana |
agne | trātāramamṛtaṁ | miyedhya | yajiṣṭhaṁ | havyavāhana |
suśaṁso | bodhi | gṛṇate | yaviṣṭhya | madhujihvaḥ | svāhutaḥ |
praskaṇvasya | pratirannāyurjīvase | namasyā | daivyaṁ | janam |
hotāraṁ | viśvavedasaṁ | saṁ | hi | tvā | viśendhate |
sā | vaha | puruhūta | pracetaso'gne | devām̐ | iha | dravat |
savitāramuṣasamaśvinā | bhagamagniṁ | vyuṣṭiṣu | kṣapaḥ |
kaṇvāsastvā | sutasomāsendhate | havyavāhaṁ | svadhvara |
patirhyadhvarāṇāmagne | dūto | viśāmasi |
uṣarbudhā | vaha | somapītaye | devām̐ | adya | svardṛśaḥ |
agne | pūrvānūṣaso | vibhāvaso | dīdetha | viśvadarśataḥ |
asi | grāmeṣvavitā | purohito'si | yajñeṣu | mānuṣaḥ |
ni | tvā | yajñasya | sādhanamagne | hotāramṛtvijam |
manuṣvaddeva | dhīmahi | pracetasaṁ | jīraṁ | dūtamamartyam |
yaddevānāṁ | mitramahaḥ | purohito'ntaro | yāsi | dūtyam |
sindhoriva | prasvanitāsormayo'gnerbhrājante | arcayaḥ |
śrudhi | śrutkarṇa | vahnibhirdevairagne | sayāvabhiḥ |
ā | sīdantu | barhiṣi | mitro | aryamā | prātaryāvāṇo | adhvaram |
śṛṇvantu | stomaṁ | marutaḥ | sudānavo'gnijihvā | ṛtāvṛdhaḥ |
pibatu | somaṁ | varuṇo | dhṛtavrato'śvibhyāmuṣasā | sajūḥ |
tvamagne | vasūm̐riha | rudrām̐ | ādityām̐ | uta |
yajā | svadhvaraṁ | janaṁ | manujātaṁ | ghṛtapruṣam |
śruṣṭīvāno | hi | dāśuṣe | devāgne | vicetasaḥ |
tānrohidaśva | girvaṇastrayastriṁśatamā | vaha |
priyamedhavadatrivajjātavedo | virūpavat |
aṅgirasvanmahivrata | praskaṇvasya | śrudhī | havam |
mahikeravotaye | priyamedhāhūṣata |
rājantamadhvarāṇāmagniṁ | śukreṇa | śociṣā |
ghṛtāhavana | santyemo | ṣu | śrudhī | giraḥ |
yābhiḥ | kaṇvasya | sūnavo | havante'vase | tvā |
tvāṁ | citraśravastama | havante | vikṣu | jantavaḥ |
śociṣkeśaṁ | purupriyāgne | havyāya | voḻhave |
ni | tvā | hotāramṛtvijaṁ | dadhire | vasuvittamam |
śrutkarṇaṁ | saprathastamaṁ | viprāgne | diviṣṭiṣu |
ā | tvā | viprācucyavuḥ | sutasomābhi | prayaḥ |
bṛhadbhā | bibhrato | haviragne | martāya | dāśuṣe |
prātaryāvṇaḥ | sahaskṛta | somapeyāya | santya |
ihādya | daivyaṁ | janaṁ | barhirā | sādayā | vaso |
arvāñcaṁ | daivyaṁ | janamagne | yakṣva | sahūtibhiḥ |
ayaṁ | somaḥ | sudānavastaṁ | pāta | tiroahnyam |
eṣo | uṣāpūrvyā | vyucchati | priyā | divaḥ |
stuṣe | vāmaśvinā | bṛhat |
yā | dasrā | sindhumātarā | manotarā | rayīṇām |
dhiyā | devā | vasuvidā |
vacyante | vāṁ | kakuhāso | jūrṇāyāmadhi | viṣṭapi |
yadvāṁ | ratho | vibhiṣpatāt |
haviṣā | jāro | apāṁ | piparti | papurirnarā |
pitā | kuṭasya | carṣaṇiḥ |
ādāro | vāṁ | matīnāṁ | nāsatyā | matavacasā |
pātaṁ | somasya | dhṛṣṇuyā |
yā | naḥ | pīparadaśvinā | jyotiṣmatī | tamastiraḥ |
tāmasme | rāsāthāmiṣam |
ā | no | nāvā | matīnāṁ | yātaṁ | pārāya | gantave |
yuñjāthāmaśvinā | ratham |
aritraṁ | vāṁ | divaspṛthu | tīrthe | sindhūnāṁ | rathaḥ |
dhiyā | yuyujrendavaḥ |
divaskaṇvāsendavo | vasu | sindhūnāṁ | pade |
svaṁ | vavriṁ | kuha | dhitsathaḥ |
abhūdu | bho | aṁśave | hiraṇyaṁ | prati | sūryaḥ |
vyakhyajjihvayāsitaḥ |
abhūdu | pārametave | panthā | ṛtasya | sādhuyā |
adarśi | vi | srutirdivaḥ |
tattadidaśvinoravo | jaritā | prati | bhūṣati |
made | somasya | pipratoḥ |
vāvasānā | vivasvati | somasya | pītyā | girā |
manuṣvacchaṁbhū | ā | gatam |
yuvoruṣānu | śriyaṁ | parijmanorupācarat |
ṛtā | vanatho | aktubhiḥ |
ubhā | pibatamaśvinobhā | naḥ | śarma | yacchatam |
avidriyābhirūti-bhiḥ |
ayaṁ | vāṁ | madhumattamaḥ | sutaḥ | soma | ṛtāvṛdhā |
tamaśvinā | pibataṁ | tiroahnyaṁ | dhattaṁ | ratnāni | dāśuṣe |
trivandhureṇa | trivṛtā | supeśasā | rathenā | yātamaśvinā |
kaṇvāso | vāṁ | brahma | kṛṇvantyadhvare | teṣāṁ | su | śṛṇutaṁ | havam |
aśvinā | madhumattamaṁ | pātaṁ | somamṛtāvṛdhā |
athādya | dasrā | vasu | bibhratā | rathe | dāśvāṁsamupa | gacchatam |
triṣadhasthe | barhiṣi | viśvavedasā | madhvā | yajñaṁ | mimikṣatam |
kaṇvāso | vāṁ | sutasomābhidyavo | yuvāṁ | havante | aśvinā |
yābhiḥ | kaṇvamabhiṣṭibhiḥ | prāvataṁ | yuvamaśvinā |
tābhiḥ | ṣvasmām̐ | avataṁ | śubhaspatī | pātaṁ | somamṛtāvṛdhā |
sudāse | dasrā | vasu | bibhratā | rathe | pṛkṣo | vahatamaśvinā |
rayiṁ | samudrāduta | vā | divasparyasme | dhattaṁ | puruspṛham |
yannāsatyā | parāvati | yadvā | stho | adhi | turvaśe |
ato | rathena | suvṛtā | nā | gataṁ | sākaṁ | sūryasya | raśmibhiḥ |
arvāñcā | vāṁ | saptayo'dhvaraśriyo | vahantu | savanedupa |
iṣaṁ | pṛñcantā | sukṛte | sudānavā | barhiḥ | sīdataṁ | narā |
tena | nāsatyā | gataṁ | rathena | sūryatvacā |
yena | śaśvadūhathurdāśuṣe | vasu | madhvaḥ | somasya | pītaye |
ukthebhirarvāgavase | purūvasū | arkaiśca | ni | hvayāmahe |
śaśvatkaṇvānāṁ | sadasi | priye | hi | kaṁ | somaṁ | papathuraśvinā |
saha | vāmena | noṣo | vyucchā | duhitardivaḥ |
saha | dyumnena | bṛhatā | vibhāvari | rāyā | devi | dāsvatī |
aśvāvatīrgomatīrviśvasuvido | bhūri | cyavanta | vastave |
udīraya | prati | mā | sūnṛtoṣaścoda | rādho | maghonām |
uvāsoṣocchācca | nu | devī | jīrā | rathānām |
ye | asyācaraṇeṣu | dadhrire | samudre | na | śravasyavaḥ |
uṣo | ye | te | pra | yāmeṣu | yuñjate | mano | dānāya | sūrayaḥ |
atrāha | tatkaṇvaiṣāṁ | kaṇvatamo | nāma | gṛṇāti | nṛṇām |
ā | ghā | yoṣeva | sūnaryuṣā | yāti | prabhuñjatī |
jarayantī | vṛjanaṁ | padvadīyatotpātayati | pakṣiṇaḥ |
vi | yā | sṛjati | samanaṁ | vyarthinaḥ | padaṁ | na | vetyodatī |
vayo | nakiṣṭe | paptivāṁsāsate | vyuṣṭau | vājinīvati |
eṣāyukta | parāvataḥ | sūryasyodayanādadhi |
śataṁ | rathebhiḥ | subhagoṣeyaṁ | vi | yātyabhi | mānuṣān |
viśvamasyā | nānāma | cakṣase | jagajjyotiṣkṛṇoti | sūnarī |
apa | dveṣo | maghonī | duhitā | divoṣā | ucchadapa | sridhaḥ |
uṣā | bhāhi | bhānunā | candreṇa | duhitardivaḥ |
āvahantī | bhūryasmabhyaṁ | saubhagaṁ | vyucchantī | diviṣṭiṣu |
viśvasya | hi | prāṇanaṁ | jīvanaṁ | tve | vi | yaducchasi | sūnari |
sā | no | rathena | bṛhatā | vibhāvari | śrudhi | citrāmaghe | havam |
uṣo | vājaṁ | hi | vaṁsva | yaścitro | mānuṣe | jane |
tenā | vaha | sukṛto | adhvarām̐ | upa | ye | tvā | gṛṇanti | vahnayaḥ |
viśvāndevām̐ | ā | vaha | somapītaye'ntarikṣāduṣastvam |
sāsmāsu | dhā | gomadaśvāvadukthyamuṣo | vājaṁ | suvīryam |
yasyā | ruśanto | arcayaḥ | prati | bhadrādṛkṣata |
sā | no | rayiṁ | viśvavāraṁ | supeśasamuṣā | dadātu | sugmyam |
ye | ciddhi | tvāmṛṣayaḥ | pūrvotaye | juhūre'vase | mahi |
sā | naḥ | stomām̐ | abhi | gṛṇīhi | rādhasoṣaḥ | śukreṇa | śociṣā |
uṣo | yadadya | bhānunā | vi | dvārāvṛṇavo | divaḥ |
pra | no | yacchatādavṛkaṁ | pṛthu | cchardiḥ | pra | devi | gomatīriṣaḥ |
saṁ | no | rāyā | bṛhatā | viśvapeśasā | mimikṣvā | samiḻābhirā |
saṁ | dyumnena | viśvaturoṣo | mahi | saṁ | vājairvājinīvati |
uṣo | bhadrebhirā | gahi | divaścidrocanādadhi |
vahantvaruṇapsavopa | tvā | somino | gṛham |
supeśasaṁ | sukhaṁ | rathaṁ | yamadhyasthoṣastvam |
tenā | suśravasaṁ | janaṁ | prāvādya | duhitardivaḥ |
vayaścitte | patatriṇo | dvipaccatuṣpadarjuni |
uṣaḥ | prārannṛtūm̐ranu | divo | antebhyaspari |
vyucchantī | hi | raśmibhirviśvamābhāsi | rocanam |
tāṁ | tvāmuṣarvasūyavo | gīrbhiḥ | kaṇvāhūṣata |
udu | tyaṁ | jātavedasaṁ | devaṁ | vahanti | ketavaḥ |
dṛśe | viśvāya | sūryam |
apa | tye | tāyavo | yathā | nakṣatrā | yantyaktubhiḥ |
sūrāya | viśvacakṣase |
adṛśramasya | ketavo | vi | raśmayo | janām̐ | anu |
bhrājanto | agnayo | yathā |
taraṇirviśvadarśato | jyotiṣkṛdasi | sūrya |
viśvamā | bhāsi | rocanam |
pratyaṅdevānāṁ | viśaḥ | pratyaṅṅudeṣi | mānuṣān |
pratyaṅviśvaṁ | svardṛśe |
yenā | pāvaka | cakṣasā | bhuraṇyantaṁ | janām̐ | anu |
tvaṁ | varuṇa | paśyasi |
vi | dyāmeṣi | rajaspṛthvahā | mimāno | aktubhiḥ |
paśyañjanmāni | sūrya |
sapta | tvā | harito | rathe | vahanti | deva | sūrya |
śociṣkeśaṁ | vicakṣaṇa |
ayukta | sapta | śundhyuvaḥ | sūro | rathasya | naptyaḥ |
tābhiryāti | svayuktibhiḥ |
udvayaṁ | tamasaspari | jyotiṣpaśyantottaram |
devaṁ | devatrā | sūryamaganma | jyotiruttamam |
udyannadya | mitramahārohannuttarāṁ | divam |
hṛdrogaṁ | mama | sūrya | harimāṇaṁ | ca | nāśaya |
śukeṣu | me | harimāṇaṁ | ropaṇākāsu | dadhmasi |
atho | hāridraveṣu | me | harimāṇaṁ | ni | dadhmasi |
udagādayamādityo | viśvena | sahasā | saha |
dviṣantaṁ | mahyaṁ | randhayanmo | ahaṁ | dviṣate | radham |
abhi | tyaṁ | meṣaṁ | puruhūtamṛgmiyamindraṁ | gīrbhirmadatā | vasvo | arṇavam |
yasya | dyāvo | na | vicaranti | mānuṣā | bhuje | maṁhiṣṭhamabhi | vipramarcata |
abhīmavanvantsvabhiṣṭimūtayo'ntarikṣaprāṁ | taviṣībhirāvṛtam |
indraṁ | dakṣāsa | ṛbhavo | madacyutaṁ | śatakratuṁ | javanī | sūnṛtāruhat |
tvaṁ | gotramaṅgirobhyo'vṛṇorapotātraye | śatadureṣu | gātuvit |
sasena | cidvimadāyāvaho | vasvājāvadriṁ | vāvasānasya | nartayan |
tvamapāmapidhānāvṛṇorapādhārayaḥ | parvate | dānumadvasu |
vṛtraṁ | yadindra | śavasāvadhīrahimāditsūryaṁ | divyārohayo | dṛśe |
tvaṁ | māyābhirapa | māyino'dhamaḥ | svadhābhirye | adhi | śuptāvajuhvata |
tvaṁ | piprornṛmaṇaḥ | prārujaḥ | puraḥ | pra | ṛjiśvānaṁ | dasyuhatyeṣvāvitha |
tvaṁ | kutsaṁ | śuṣṇahatyeṣvāvithārandhayo'tithigvāya | śambaram |
mahāntaṁ | cidarbudaṁ | ni | kramīḥ | padā | sanādeva | dasyuhatyāya | jajñiṣe |
tve | viśvā | taviṣī | sadhryagghitā | tava | rādhaḥ | somapīthāya | harṣate |
tava | vajraścikite | bāhvorhito | vṛścā | śatrorava | viśvāni | vṛṣṇyā |
vi | jānīhyāryānye | ca | dasyavo | barhiṣmate | randhayā | śāsadavratān |
śākī | bhava | yajamānasya | coditā | viśvettā | te | sadhamādeṣu | cākana |
anuvratāya | randhayannapavratānābhūbhirindraḥ | śnathayannanābhuvaḥ |
vṛddhasya | cidvardhato | dyāminakṣataḥ | stavāno | vamro | vi | jaghāna | saṁdihaḥ |
takṣadyattośanā | sahasā | saho | vi | rodasī | majmanā | bādhate | śavaḥ |
ā | tvā | vātasya | nṛmaṇo | manoyujā | pūryamāṇamavahannabhi | śravaḥ |
mandiṣṭa | yaduśane | kāvye | sacām̐ | indro | vaṅkū | vaṅkutarādhi | tiṣṭhati |
ugro | yayiṁ | nirapaḥ | srotasāsṛjadvi | śuṣṇasya | dṛṁhitāirayatpuraḥ |
ā | smā | rathaṁ | vṛṣapāṇeṣu | tiṣṭhasi | śāryātasya | prabhṛtā | yeṣu | mandase |
indra | yathā | sutasomeṣu | cākano'narvāṇaṁ | ślokamā | rohase | divi |
adadārbhāṁ | mahate | vacasyave | kakṣīvate | vṛcayāmindra | sunvate |
menābhavo | vṛṣaṇaśvasya | sukrato | viśvettā | te | savaneṣu | pravācyā |
indro | aśrāyi | sudhyo | nireke | pajreṣu | stomo | duryo | na | yūpaḥ |
aśvayurgavyū | rathayurvasūyurindredrāyaḥ | kṣayati | prayantā |
idaṁ | namo | vṛṣabhāya | svarāje | satyaśuṣmāya | tavase'vāci |
asminnindra | vṛjane | sarvavīrāḥ | smatsūribhistava | śarmantsyāma |
tyaṁ | su | meṣaṁ | mahayā | svarvidaṁ | śataṁ | yasya | subhvaḥ | sākamīrate |
atyaṁ | na | vājaṁ | havanasyadaṁ | rathamendraṁ | vavṛtyāmavase | suvṛktibhiḥ |
sa | parvato | na | dharuṇeṣvacyutaḥ | sahasramūtistaviṣīṣu | vāvṛdhe |
indro | yadvṛtramavadhīnnadīvṛtamubjannarṇāṁsi | jarhṛṣāṇo | andhasā |
sa | hi | dvaro | dvariṣu | vavrodhani | candrabudhno | madavṛddho | manīṣibhiḥ |
indraṁ | tamahve | svapasyayā | dhiyā | maṁhiṣṭharātiṁ | sa | hi | paprirandhasaḥ |
ā | yaṁ | pṛṇanti | divi | sadmabarhiṣaḥ | samudraṁ | na | subhvaḥ | svābhiṣṭayaḥ |
taṁ | vṛtrahatye | anu | tasthurūtayaḥ | śuṣmendramavātā | ahrutapsavaḥ |
abhi | svavṛṣṭiṁ | made | asya | yudhyato | raghvīriva | pravaṇe | sasrurūtayaḥ |
indro | yadvajrī | dhṛṣamāṇo | andhasā | bhinadvalasya | paridhīm̐riva | tritaḥ |
parīṁ | ghṛṇā | carati | titviṣe | śavo'po | vṛtvī | rajaso | budhnamāśayat |
vṛtrasya | yatpravaṇe | durgṛbhiśvano | nijaghantha | hanvorindra | tanyatum |
hradaṁ | na | hi | tvā | nyṛṣantyūrmayo | brahmāṇīndra | tava | yāni | vardhanā |
tvaṣṭā | citte | yujyaṁ | vāvṛdhe | śavastatakṣa | vajramabhibhūtyojasam |
jaghanvām̐ | u | haribhiḥ | saṁbhṛtakratavindra | vṛtraṁ | manuṣe | gātuyannapaḥ |
ayacchathā | bāhvorvajramāyasamadhārayo | divyā | sūryaṁ | dṛśe |
bṛhatsvaścandramamavadyadukthyamakṛṇvata | bhiyasā | rohaṇaṁ | divaḥ |
yanmānuṣapradhanendramūtayaḥ | svarnṛṣāco | maruto'madannanu |
dyauścidasyāmavām̐ | aheḥ | svanādayoyavīdbhiyasā | vajrendra | te |
vṛtrasya | yadbadbadhānasya | rodasī | made | sutasya | śavasābhinacchiraḥ |
yadinnvindra | pṛthivī | daśabhujirahāni | viśvā | tatananta | kṛṣṭayaḥ |
atrāha | te | maghavanviśrutaṁ | saho | dyāmanu | śavasā | barhaṇā | bhuvat |
tvamasya | pāre | rajaso | vyomanaḥ | svabhūtyojāvase | dhṛṣanmanaḥ |
cakṛṣe | bhūmiṁ | pratimānamojaso'paḥ | svaḥ | paribhūreṣyā | divam |
tvaṁ | bhuvaḥ | pratimānaṁ | pṛthivyā | ṛṣvavīrasya | bṛhataḥ | patirbhūḥ |
viśvamāprāntarikṣaṁ | mahitvā | satyamaddhā | nakiranyastvāvān |
na | yasya | dyāvāpṛthivī | anu | vyaco | na | sindhavo | rajaso | antamānaśuḥ |
nota | svavṛṣṭiṁ | made | asya | yudhyataiko | anyaccakṛṣe | viśvamānuṣak |
ārcannatra | marutaḥ | sasminnājau | viśve | devāso | amadannanu | tvā |
vṛtrasya | yadbhṛṣṭimatā | vadhena | ni | tvamindra | pratyānaṁ | jaghantha |
nyū | ṣu | vācaṁ | pra | mahe | bharāmahe | girendrāya | sadane | vivasvataḥ |
nū | ciddhi | ratnaṁ | sasatāmivāvidanna | duṣṭutirdraviṇodeṣu | śasyate |
duro | aśvasya | durendra | gorasi | duro | yavasya | vasunenaspatiḥ |
śikṣānaraḥ | pradivo | akāmakarśanaḥ | sakhā | sakhibhyastamidaṁ | gṛṇīmasi |
śacīvendra | purukṛddyumattama | tavedidamabhitaścekite | vasu |
ataḥ | saṁgṛbhyābhibhūtā | bhara | mā | tvāyato | jarituḥ | kāmamūnayīḥ |
ebhirdyubhiḥ | sumanaibhirindubhirnirundhāno | amatiṁ | gobhiraśvinā |
indreṇa | dasyuṁ | darayantendubhiryutadveṣasaḥ | samiṣā | rabhemahi |
samindra | rāyā | samiṣā | rabhemahi | saṁ | vājebhiḥ | puruścandrairabhidyubhiḥ |
saṁ | devyā | pramatyā | vīraśuṣmayā | goagrayāśvāvatyā | rabhemahi |
te | tvā | madāmadantāni | vṛṣṇyā | te | somāso | vṛtrahatyeṣu | satpate |
yatkārave | daśa | vṛtrāṇyaprati | barhiṣmate | ni | sahasrāṇi | barhayaḥ |
yudhā | yudhamupa | ghedeṣi | dhṛṣṇuyā | purā | puraṁ | samidaṁ | haṁsyojasā |
namyā | yadindra | sakhyā | parāvati | nibarhayo | namuciṁ | nāma | māyinam |
tvaṁ | karañjamuta | parṇayaṁ | vadhīstejiṣṭhayātithigvasya | vartanī |
tvaṁ | śatā | vaṅgṛdasyābhinatpuro'nānudaḥ | pariṣūtā | ṛjiśvanā |
tvametāñjanarājño | dvirdaśābandhunā | suśravasopajagmuṣaḥ |
ṣaṣṭiṁ | sahasrā | navatiṁ | nava | śruto | ni | cakreṇa | rathyā | duṣpadāvṛṇak |
tvamāvitha | suśravasaṁ | tavotibhistava | trāmabhirindra | tūrvayāṇam |
tvamasmai | kutsamatithigvamāyuṁ | mahe | rājñe | yūne | arandhanāyaḥ |
yodṛcīndra | devagopāḥ | sakhāyaste | śivatamāsāma |
tvāṁ | stoṣāma | tvayā | suvīrā | drāghīyāyuḥ | prataraṁ | dadhānāḥ |
mā | no | asminmaghavanpṛtsvaṁhasi | nahi | te | antaḥ | śavasaḥ | parīṇaśe |
akrandayo | nadyo | roruvadvanā | kathā | na | kṣoṇīrbhiyasā | samārata |
arcā | śakrāya | śākine | śacīvate | śṛṇvantamindraṁ | mahayannabhi | ṣṭuhi |
yo | dhṛṣṇunā | śavasā | rodasī | ubhe | vṛṣā | vṛṣatvā | vṛṣabho | nyṛñjate |
arcā | dive | bṛhate | śūṣyaṁ | vacaḥ | svakṣatraṁ | yasya | dhṛṣato | dhṛṣanmanaḥ |
bṛhacchravāsuro | barhaṇā | kṛtaḥ | puro | haribhyāṁ | vṛṣabho | ratho | hi | ṣaḥ |
tvaṁ | divo | bṛhataḥ | sānu | kopayo'va | tmanā | dhṛṣatā | śambaraṁ | bhinat |
yanmāyino | vrandino | mandinā | dhṛṣacchitāṁ | gabhastimaśaniṁ | pṛtanyasi |
ni | yadvṛṇakṣi | śvasanasya | mūrdhani | śuṣṇasya | cidvrandino | roruvadvanā |
prācīnena | manasā | barhaṇāvatā | yadadyā | citkṛṇavaḥ | kastvā | pari |
tvamāvitha | naryaṁ | turvaśaṁ | yaduṁ | tvaṁ | turvītiṁ | vayyaṁ | śatakrato |
tvaṁ | rathametaśaṁ | kṛtvye | dhane | tvaṁ | puro | navatiṁ | dambhayo | nava |
sa | ghā | rājā | satpatiḥ | śūśuvajjano | rātahavyaḥ | prati | yaḥ | śāsaminvati |
ukthā | vā | yo | abhigṛṇāti | rādhasā | dānurasmoparā | pinvate | divaḥ |
asamaṁ | kṣatramasamā | manīṣā | pra | somapāpasā | santu | neme |
ye | tendra | daduṣo | vardhayanti | mahi | kṣatraṁ | sthaviraṁ | vṛṣṇyaṁ | ca |
tubhyedete | bahulādridugdhāścamūṣadaścamasā | indrapānāḥ |
vyaśnuhi | tarpayā | kāmameṣāmathā | mano | vasudeyāya | kṛṣva |
apāmatiṣṭhaddharuṇahvaraṁ | tamo'ntarvṛtrasya | jaṭhareṣu | parvataḥ |
abhīmindro | nadyo | vavriṇā | hitā | viśvānuṣṭhāḥ | pravaṇeṣu | jighnate |
sa | śevṛdhamadhi | dhā | dyumnamasme | mahi | kṣatraṁ | janāṣāḻindra | tavyam |
rakṣā | ca | no | maghonaḥ | pāhi | sūrīnrāye | ca | naḥ | svapatyeṣe | dhāḥ |
divaścidasya | varimā | vi | paprathendraṁ | na | mahnā | pṛthivī | cana | prati |
bhīmastuviṣmāñcarṣaṇibhyātapaḥ | śiśīte | vajraṁ | tejase | na | vaṁsagaḥ |
so | arṇavo | na | nadyaḥ | samudriyaḥ | prati | gṛbhṇāti | viśritā | varīmabhiḥ |
indraḥ | somasya | pītaye | vṛṣāyate | sanātsa | yudhmaujasā | panasyate |
tvaṁ | tamindra | parvataṁ | na | bhojase | maho | nṛmṇasya | dharmaṇāmirajyasi |
pra | vīryeṇa | devatāti | cekite | viśvasmograḥ | karmaṇe | purohitaḥ |
sedvane | namasyubhirvacasyate | cāru | janeṣu | prabruvāṇendriyam |
vṛṣā | chandurbhavati | haryato | vṛṣā | kṣemeṇa | dhenāṁ | maghavā | yadinvati |
senmahāni | samithāni | majmanā | kṛṇoti | yudhmaujasā | janebhyaḥ |
adhā | cana | śraddadhati | tviṣīmatendrāya | vajraṁ | nighanighnate | vadham |
sa | hi | śravasyuḥ | sadanāni | kṛtrimā | kṣmayā | vṛdhānaujasā | vināśayan |
jyotīṁṣi | kṛṇvannavṛkāṇi | yajyave'va | sukratuḥ | sartavāpaḥ | sṛjat |
dānāya | manaḥ | somapāvannastu | te'rvāñcā | harī | vandanaśrudā | kṛdhi |
yamiṣṭhāsaḥ | sārathayo | yendra | te | na | tvā | ketā | dabhnuvanti | bhūrṇayaḥ |
aprakṣitaṁ | vasu | bibharṣi | hastayoraṣāḻhaṁ | sahastanvi | śruto | dadhe |
āvṛtāso'vatāso | na | kartṛbhistanūṣu | te | kratavendra | bhūrayaḥ |
eṣa | pra | pūrvīrava | tasya | camriṣo'tyo | na | yoṣāmudayaṁsta | bhurvaṇiḥ |
dakṣaṁ | mahe | pāyayate | hiraṇyayaṁ | rathamāvṛtyā | hariyogamṛbhvasam |
taṁ | gūrtayo | nemanniṣaḥ | parīṇasaḥ | samudraṁ | na | saṁcaraṇe | saniṣyavaḥ |
patiṁ | dakṣasya | vidathasya | nū | saho | giriṁ | na | venādhi | roha | tejasā |
sa | turvaṇirmahām̐ | areṇu | pauṁsye | girerbhṛṣṭirna | bhrājate | tujā | śavaḥ |
yena | śuṣṇaṁ | māyinamāyaso | made | dudhrābhūṣu | rāmayanni | dāmani |
devī | yadi | taviṣī | tvāvṛdhotayendraṁ | siṣaktyuṣasaṁ | na | sūryaḥ |
yo | dhṛṣṇunā | śavasā | bādhate | tameyarti | reṇuṁ | bṛhadarhariṣvaṇiḥ |
vi | yattiro | dharuṇamacyutaṁ | rajo'tiṣṭhipo | divātāsu | barhaṇā |
svarmīḻhe | yanmadendra | harṣyāhanvṛtraṁ | nirapāmaubjo | arṇavam |
tvaṁ | divo | dharuṇaṁ | dhiṣaujasā | pṛthivyendra | sadaneṣu | māhinaḥ |
tvaṁ | sutasya | made | ariṇāpo | vi | vṛtrasya | samayā | pāṣyārujaḥ |
pra | maṁhiṣṭhāya | bṛhate | bṛhadraye | satyaśuṣmāya | tavase | matiṁ | bhare |
apāmiva | pravaṇe | yasya | durdharaṁ | rādho | viśvāyu | śavase | apāvṛtam |
adha | te | viśvamanu | hāsadiṣṭayāpo | nimneva | savanā | haviṣmataḥ |
yatparvate | na | samaśīta | haryatendrasya | vajraḥ | śnathitā | hiraṇyayaḥ |
asmai | bhīmāya | namasā | samadhvaroṣo | na | śubhrā | bharā | panīyase |
yasya | dhāma | śravase | nāmendriyaṁ | jyotirakāri | harito | nāyase |
ime | tendra | te | vayaṁ | puruṣṭuta | ye | tvārabhya | carāmasi | prabhūvaso |
nahi | tvadanyo | girvaṇo | giraḥ | saghatkṣoṇīriva | prati | no | harya | tadvacaḥ |
bhūri | tendra | vīryaṁ | tava | smasyasya | stoturmaghavankāmamā | pṛṇa |
anu | te | dyaurbṛhatī | vīryaṁ | mameyaṁ | ca | te | pṛthivī | nemaujase |
tvaṁ | tamindra | parvataṁ | mahāmuruṁ | vajreṇa | vajrinparvaśaścakartitha |
avāsṛjo | nivṛtāḥ | sartavāpaḥ | satrā | viśvaṁ | dadhiṣe | kevalaṁ | sahaḥ |
nū | citsahojāmṛto | ni | tundate | hotā | yaddūto | abhavadvivasvataḥ |
vi | sādhiṣṭhebhiḥ | pathibhī | rajo | mamā | devatātā | haviṣā | vivāsati |
ā | svamadma | yuvamāno | ajarastṛṣvaviṣyannataseṣu | tiṣṭhati |
atyo | na | pṛṣṭhaṁ | pruṣitasya | rocate | divo | na | sānu | stanayannacikradat |
krāṇā | rudrebhirvasubhiḥ | purohito | hotā | niṣatto | rayiṣāḻamartyaḥ |
ratho | na | vikṣvṛñjasānāyuṣu | vyānuṣagvāryā | deva | ṛṇvati |
vi | vātajūto | ataseṣu | tiṣṭhate | vṛthā | juhūbhiḥ | sṛṇyā | tuviṣvaṇiḥ |
tṛṣu | yadagne | vanino | vṛṣāyase | kṛṣṇaṁ | taima | ruśadūrme | ajara |
tapurjambho | vanā | vātacodito | yūthe | na | sāhvām̐ | ava | vāti | vaṁsagaḥ |
abhivrajannakṣitaṁ | pājasā | rajaḥ | sthātuścarathaṁ | bhayate | patatriṇaḥ |
dadhuṣṭvā | bhṛgavo | mānuṣeṣvā | rayiṁ | na | cāruṁ | suhavaṁ | janebhyaḥ |
hotāramagne | atithiṁ | vareṇyaṁ | mitraṁ | na | śevaṁ | divyāya | janmane |
hotāraṁ | sapta | juhvo | yajiṣṭhaṁ | yaṁ | vāghato | vṛṇate | adhvareṣu |
agniṁ | viśveṣāmaratiṁ | vasūnāṁ | saparyāmi | prayasā | yāmi | ratnam |
acchidrā | sūno | sahaso | no | adya | stotṛbhyo | mitramahaḥ | śarma | yaccha |
agne | gṛṇantamaṁhasoruṣyorjo | napātpūrbhirāyasībhiḥ |
bhavā | varūthaṁ | gṛṇate | vibhāvo | bhavā | maghavanmaghavadbhyaḥ | śarma |
uruṣyāgne | aṁhaso | gṛṇantaṁ | prātarmakṣū | dhiyāvasurjagamyāt |
vayedagne | agnayaste | anye | tve | viśve | amṛtā | mādayante |
vaiśvānara | nābhirasi | kṣitīnāṁ | sthūṇeva | janām̐ | upamidyayantha |
mūrdhā | divo | nābhiragniḥ | pṛthivyāthābhavadaratī | rodasyoḥ |
taṁ | tvā | devāso'janayanta | devaṁ | vaiśvānara | jyotiridāryāya |
ā | sūrye | na | raśmayo | dhruvāso | vaiśvānare | dadhire'gnā | vasūni |
yā | parvateṣvoṣadhīṣvapsu | yā | mānuṣeṣvasi | tasya | rājā |
bṛhatīva | sūnave | rodasī | giro | hotā | manuṣyo | na | dakṣaḥ |
svarvate | satyaśuṣmāya | pūrvīrvaiśvānarāya | nṛtamāya | yahvīḥ |
divaścitte | bṛhato | jātavedo | vaiśvānara | pra | ririce | mahitvam |
rājā | kṛṣṭīnāmasi | mānuṣīṇāṁ | yudhā | devebhyo | varivaścakartha |
pra | nū | mahitvaṁ | vṛṣabhasya | vocaṁ | yaṁ | pūravo | vṛtrahaṇaṁ | sacante |
vaiśvānaro | dasyumagnirjaghanvām̐ | adhūnotkāṣṭhāva | śambaraṁ | bhet |
vaiśvānaro | mahimnā | viśvakṛṣṭirbharadvājeṣu | yajato | vibhāvā |
śātavaneye | śatinībhiragniḥ | puruṇīthe | jarate | sūnṛtāvān |
vahniṁ | yaśasaṁ | vidathasya | ketuṁ | suprāvyaṁ | dūtaṁ | sadyoartham |
dvijanmānaṁ | rayimiva | praśastaṁ | rātiṁ | bharadbhṛgave | mātariśvā |
asya | śāsurubhayāsaḥ | sacante | haviṣmantośijo | ye | ca | martāḥ |
divaścitpūrvo | nyasādi | hotāpṛcchyo | viśpatirvikṣu | vedhāḥ |
taṁ | navyasī | hṛdā | jāyamānamasmatsukīrtirmadhujihvamaśyāḥ |
yamṛtvijo | vṛjane | mānuṣāsaḥ | prayasvantāyavo | jījananta |
uśikpāvako | vasurmānuṣeṣu | vareṇyo | hotādhāyi | vikṣu |
damūnā | gṛhapatirdamām̐ | agnirbhuvadrayipatī | rayīṇām |
taṁ | tvā | vayaṁ | patimagne | rayīṇāṁ | pra | śaṁsāmo | matibhirgotamāsaḥ |
āśuṁ | na | vājaṁbharaṁ | marjayantaḥ | prātarmakṣū | dhiyāvasurjagamyāt |
asmedu | pra | tavase | turāya | prayo | na | harmi | stomaṁ | māhināya |
ṛcīṣamāyādhrigavauhamindrāya | brahmāṇi | rātatamā |
asmedu | prayeva | pra | yaṁsi | bharāmyāṅgūṣaṁ | bādhe | suvṛkti |
indrāya | hṛdā | manasā | manīṣā | pratnāya | patye | dhiyo | marjayanta |
asmedu | tyamupamaṁ | svarṣāṁ | bharāmyāṅgūṣamāsyena |
maṁhiṣṭhamacchoktibhirmatīnāṁ | suvṛktibhiḥ | sūriṁ | vāvṛdhadhyai |
asmedu | stomaṁ | saṁ | hinomi | rathaṁ | na | taṣṭeva | tatsināya |
giraśca | girvāhase | suvṛktīndrāya | viśvaminvaṁ | medhirāya |
asmedu | saptimiva | śravasyendrāyārkaṁ | juhvā | samañje |
vīraṁ | dānaukasaṁ | vandadhyai | purāṁ | gūrtaśravasaṁ | darmāṇam |
asmedu | tvaṣṭā | takṣadvajraṁ | svapastamaṁ | svaryaṁ | raṇāya |
vṛtrasya | cidvidadyena | marma | tujannīśānastujatā | kiyedhāḥ |
asyedu | mātuḥ | savaneṣu | sadyo | mahaḥ | pituṁ | papivāñcārvannā |
muṣāyadviṣṇuḥ | pacataṁ | sahīyānvidhyadvarāhaṁ | tiro | adrimastā |
asmedu | gnāściddevapatnīrindrāyārkamahihatyovuḥ |
pari | dyāvāpṛthivī | jabhrorvī | nāsya | te | mahimānaṁ | pari | ṣṭaḥ |
asyedeva | pra | ririce | mahitvaṁ | divaspṛthivyāḥ | paryantarikṣāt |
svarāḻindro | damā | viśvagūrtaḥ | svariramatro | vavakṣe | raṇāya |
asyedeva | śavasā | śuṣantaṁ | vi | vṛścadvajreṇa | vṛtramindraḥ |
gā | na | vrāṇāvanīramuñcadabhi | śravo | dāvane | sacetāḥ |
asyedu | tveṣasā | ranta | sindhavaḥ | pari | yadvajreṇa | sīmayacchat |
īśānakṛddāśuṣe | daśasyanturvītaye | gādhaṁ | turvaṇiḥ | kaḥ |
asmedu | pra | bharā | tūtujāno | vṛtrāya | vajramīśānaḥ | kiyedhāḥ |
gorna | parva | vi | radā | tiraśceṣyannarṇāṁsyapāṁ | caradhyai |
asyedu | pra | brūhi | pūrvyāṇi | turasya | karmāṇi | navyokthaiḥ |
yudhe | yadiṣṇānāyudhānyṛghāyamāṇo | niriṇāti | śatrūn |
asyedu | bhiyā | girayaśca | dṛḻhā | dyāvā | ca | bhūmā | januṣastujete |
upo | venasya | joguvānauṇiṁ | sadyo | bhuvadvīryāya | nodhāḥ |
asmedu | tyadanu | dāyyeṣāmeko | yadvavne | bhūrerīśānaḥ |
praitaśaṁ | sūrye | paspṛdhānaṁ | sauvaśvye | suṣvimāvadindraḥ |
evā | te | hāriyojanā | suvṛktīndra | brahmāṇi | gotamāso | akran |
aiṣu | viśvapeśasaṁ | dhiyaṁ | dhāḥ | prātarmakṣū | dhiyāvasurjagamyāt |
pra | manmahe | śavasānāya | śūṣamāṅgūṣaṁ | girvaṇase | aṅgirasvat |
suvṛktibhiḥ | stuvata | ṛgmiyāyārcāmārkaṁ | nare | viśrutāya |
pra | vo | mahe | mahi | namo | bharadhvamāṅgūṣyaṁ | śavasānāya | sāma |
yenā | naḥ | pūrve | pitaraḥ | padajñārcanto | aṅgiraso | gāvindan |
indrasyāṅgirasāṁ | ceṣṭau | vidatsaramā | tanayāya | dhāsim |
bṛhaspatirbhinadadriṁ | vidadgāḥ | samusriyābhirvāvaśanta | naraḥ |
sa | suṣṭubhā | sa | stubhā | sapta | vipraiḥ | svareṇādriṁ | svaryo | navagvaiḥ |
saraṇyubhiḥ | phaligamindra | śakra | valaṁ | raveṇa | darayo | daśagvaiḥ |
gṛṇāno | aṅgirobhirdasma | vi | varuṣasā | sūryeṇa | gobhirandhaḥ |
vi | bhūmyāprathaya | indra | sānu | divo | rajoparamastabhāyaḥ |
tadu | prayakṣatamamasya | karma | dasmasya | cārutamamasti | daṁsaḥ |
upahvare | yaduparāpinvanmadhvarṇaso | nadyaścatasraḥ |
dvitā | vi | vavre | sanajā | sanīḻe | ayāsyaḥ | stavamānebhirarkaiḥ |
bhago | na | mene | parame | vyomannadhārayadrodasī | sudaṁsāḥ |
sanāddivaṁ | pari | bhūmā | virūpe | punarbhuvā | yuvatī | svebhirevaiḥ |
kṛṣṇebhiraktoṣā | ruśadbhirvapurbhirā | carato | anyānyā |
sanemi | sakhyaṁ | svapasyamānaḥ | sūnurdādhāra | śavasā | sudaṁsāḥ |
āmāsu | ciddadhiṣe | pakvamantaḥ | payaḥ | kṛṣṇāsu | ruśadrohiṇīṣu |
sanātsanīḻāvanīravātā | vratā | rakṣante | amṛtāḥ | sahobhiḥ |
purū | sahasrā | janayo | na | patnīrduvasyanti | svasāro | ahrayāṇam |
sanāyuvo | namasā | navyo | arkairvasūyavo | matayo | dasma | dadruḥ |
patiṁ | na | patnīruśatīruśantaṁ | spṛśanti | tvā | śavasāvanmanīṣāḥ |
sanādeva | tava | rāyo | gabhastau | na | kṣīyante | nopa | dasyanti | dasma |
dyumām̐ | asi | kratumām̐ | indra | dhīraḥ | śikṣā | śacīvastava | naḥ | śacībhiḥ |
sanāyate | gotamendra | navyamatakṣadbrahma | hariyojanāya |
sunīthāya | naḥ | śavasāna | nodhāḥ | prātarmakṣū | dhiyāvasurjagamyāt |
tvaṁ | mahām̐ | indra | yo | ha | śuṣmairdyāvā | jajñānaḥ | pṛthivī | ame | dhāḥ |
yaddha | te | viśvā | girayaścidabhvā | bhiyā | dṛḻhāsaḥ | kiraṇā | naijan |
ā | yaddharīndra | vivratā | verā | te | vajraṁ | jaritā | bāhvordhāt |
yenāviharyatakrato | amitrānpureṣṇāsi | puruhūta | pūrvīḥ |
tvaṁ | satyendra | dhṛṣṇuretāntvamṛbhukṣā | naryastvaṁ | ṣāṭ |
tvaṁ | śuṣṇaṁ | vṛjane | pṛkṣāṇau | yūne | kutsāya | dyumate | sacāhan |
tvaṁ | ha | tyadindra | codīḥ | sakhā | vṛtraṁ | yadvajrinvṛṣakarmannubhnāḥ |
yaddha | śūra | vṛṣamaṇaḥ | parācairvi | dasyūm̐ryonāvakṛto | vṛthāṣāṭ |
tvaṁ | ha | tyadindrāriṣaṇyandṛḻhasya | cinmartānāmajuṣṭau |
vyasmadā | kāṣṭhārvate | varghaneva | vajriñchnathihyamitrān |
tvāṁ | ha | tyadindrārṇasātau | svarmīḻhe | narājā | havante |
tava | svadhāveyamā | samaryotirvājeṣvatasāyyā | bhūt |
tvaṁ | ha | tyadindra | sapta | yudhyanpuro | vajrinpurukutsāya | dardaḥ |
barhirna | yatsudāse | vṛthā | vargaṁho | rājanvarivaḥ | pūrave | kaḥ |
tvaṁ | tyāṁ | nendra | deva | citrāmiṣamāpo | na | pīpayaḥ | parijman |
yayā | śūra | pratyasmabhyaṁ | yaṁsi | tmanamūrjaṁ | na | viśvadha | kṣaradhyai |
akāri | tendra | gotamebhirbrahmāṇyoktā | namasā | haribhyām |
supeśasaṁ | vājamā | bharā | naḥ | prātarmakṣū | dhiyāvasurjagamyāt |
vṛṣṇe | śardhāya | sumakhāya | vedhase | nodhaḥ | suvṛktiṁ | pra | bharā | marudbhyaḥ |
apo | na | dhīro | manasā | suhastyo | giraḥ | samañje | vidatheṣvābhuvaḥ |
te | jajñire | diva | ṛṣvāsokṣaṇo | rudrasya | maryāsurā | arepasaḥ |
pāvakāsaḥ | śucayaḥ | sūryeva | satvāno | na | drapsino | ghoravarpasaḥ |
yuvāno | rudrājarā | abhogghano | vavakṣuradhrigāvaḥ | parvateva |
dṛḻhā | cidviśvā | bhuvanāni | pārthivā | pra | cyāvayanti | divyāni | majmanā |
citrairañjibhirvapuṣe | vyañjate | vakṣaḥsu | rukmām̐ | adhi | yetire | śubhe |
aṁseṣveṣāṁ | ni | mimṛkṣurṛṣṭayaḥ | sākaṁ | jajñire | svadhayā | divo | naraḥ |
īśānakṛto | dhunayo | riśādaso | vātānvidyutastaviṣībhirakrata |
duhantyūdhardivyāni | dhūtayo | bhūmiṁ | pinvanti | payasā | parijrayaḥ |
pinvantyapo | marutaḥ | sudānavaḥ | payo | ghṛtavadvidatheṣvābhuvaḥ |
atyaṁ | na | mihe | vi | nayanti | vājinamutsaṁ | duhanti | stanayantamakṣitam |
mahiṣāso | māyinaścitrabhānavo | girayo | na | svatavaso | raghuṣyadaḥ |
mṛgeva | hastinaḥ | khādathā | vanā | yadāruṇīṣu | taviṣīrayugdhvam |
siṁheva | nānadati | pracetasaḥ | piśeva | supiśo | viśvavedasaḥ |
kṣapo | jinvantaḥ | pṛṣatībhirṛṣṭibhiḥ | samitsabādhaḥ | śavasāhimanyavaḥ |
rodasī | ā | vadatā | gaṇaśriyo | nṛṣācaḥ | śūrāḥ | śavasāhimanyavaḥ |
ā | vandhureṣvamatirna | darśatā | vidyunna | tasthau | maruto | ratheṣu | vaḥ |
viśvavedaso | rayibhiḥ | samokasaḥ | saṁmiślāsastaviṣībhirvirapśinaḥ |
astāreṣuṁ | dadhire | gabhastyoranantaśuṣmā | vṛṣakhādayo | naraḥ |
hiraṇyayebhiḥ | pavibhiḥ | payovṛdhojjighnanta | āpathyo | na | parvatān |
makhāyāsaḥ | svasṛto | dhruvacyuto | dudhrakṛto | maruto | bhrājadṛṣṭayaḥ |
ghṛṣuṁ | pāvakaṁ | vaninaṁ | vicarṣaṇiṁ | rudrasya | sūnuṁ | havasā | gṛṇīmasi |
rajasturaṁ | tavasaṁ | mārutaṁ | gaṇamṛjīṣiṇaṁ | vṛṣaṇaṁ | saścata | śriye |
pra | nū | sa | martaḥ | śavasā | janām̐ | ati | tasthau | votī | maruto | yamāvata |
arvadbhirvājaṁ | bharate | dhanā | nṛbhirāpṛcchyaṁ | kratumā | kṣeti | puṣyati |
carkṛtyaṁ | marutaḥ | pṛtsu | duṣṭaraṁ | dyumantaṁ | śuṣmaṁ | maghavatsu | dhattana |
dhanaspṛtamukthyaṁ | viśvacarṣaṇiṁ | tokaṁ | puṣyema | tanayaṁ | śataṁ | himāḥ |
nū | ṣṭhiraṁ | maruto | vīravantamṛtīṣāhaṁ | rayimasmāsu | dhatta |
sahasriṇaṁ | śatinaṁ | śūśuvāṁsaṁ | prātarmakṣū | dhiyāvasurjagamyāt |
paśvā | na | tāyuṁ | guhā | catantaṁ | namo | yujānaṁ | namo | vahantam |
sajoṣā | dhīrāḥ | padairanu | gmannupa | tvā | sīdanviśve | yajatrāḥ |
ṛtasya | devānu | vratā | gurbhuvatpariṣṭirdyaurna | bhūma |
vardhantīmāpaḥ | panvā | suśiśvimṛtasya | yonā | garbhe | sujātam |
puṣṭirna | raṇvā | kṣitirna | pṛthvī | girirna | bhujma | kṣodo | na | śaṁbhu |
atyo | nājmantsargaprataktaḥ | sindhurna | kṣodaḥ | keṁ | varāte |
jāmiḥ | sindhūnāṁ | bhrāteva | svasrāmibhyānna | rājā | vanānyatti |
yadvātajūto | vanā | vyasthādagnirha | dāti | romā | pṛthivyāḥ |
śvasityapsu | haṁso | na | sīdankratvā | cetiṣṭho | viśāmuṣarbhut |
somo | na | vedhā | ṛtaprajātaḥ | paśurna | śiśvā | vibhurdūrebhāḥ |
rayirna | citrā | sūro | na | saṁdṛgāyurna | prāṇo | nityo | na | sūnuḥ |
takvā | na | bhūrṇirvanā | siṣakti | payo | na | dhenuḥ | śucirvibhāvā |
dādhāra | kṣemamoko | na | raṇvo | yavo | na | pakvo | jetā | janānām |
ṛṣirna | stubhvā | vikṣu | praśasto | vājī | na | prīto | vayo | dadhāti |
durokaśociḥ | kraturna | nityo | jāyeva | yonāvaraṁ | viśvasmai |
citro | yadabhrāṭ | chveto | na | vikṣu | ratho | na | rukmī | tveṣaḥ | samatsu |
seneva | sṛṣṭāmaṁ | dadhātyasturna | didyuttveṣapratīkā |
yamo | ha | jāto | yamo | janitvaṁ | jāraḥ | kanīnāṁ | patirjanīnām |
taṁ | vaścarāthā | vayaṁ | vasatyāstaṁ | na | gāvo | nakṣanteddham |
sindhurna | kṣodaḥ | pra | nīcīrainonnavanta | gāvaḥ | svardṛśīke |
vaneṣu | jāyurmarteṣu | mitro | vṛṇīte | śruṣṭiṁ | rājevājuryam |
kṣemo | na | sādhuḥ | kraturna | bhadro | bhuvatsvādhīrhotā | havyavāṭ |
haste | dadhāno | nṛmṇā | viśvānyame | devāndhādguhā | niṣīdan |
vidantīmatra | naro | dhiyaṁdhā | hṛdā | yattaṣṭānmantrām̐ | aśaṁsan |
ajo | na | kṣāṁ | dādhāra | pṛthivīṁ | tastambha | dyāṁ | mantrebhiḥ | satyaiḥ |
priyā | padāni | paśvo | ni | pāhi | viśvāyuragne | guhā | guhaṁ | gāḥ |
yeṁ | ciketa | guhā | bhavantamā | yaḥ | sasāda | dhārāmṛtasya |
vi | ye | cṛtantyṛtā | sapantādidvasūni | pra | vavācāsmai |
vi | yo | vīrutsu | rodhanmahitvota | prajota | prasūṣvantaḥ |
cittirapāṁ | dame | viśvāyuḥ | sadmeva | dhīrāḥ | saṁmāya | cakruḥ |
śrīṇannupa | sthāddivaṁ | bhuraṇyuḥ | sthātuścarathamaktūnvyūrṇot |
pari | yadeṣāmeko | viśveṣāṁ | bhuvaddevo | devānāṁ | mahitvā |
āditte | viśve | kratuṁ | juṣanta | śuṣkādyaddeva | jīvo | janiṣṭhāḥ |
bhajanta | viśve | devatvaṁ | nāma | ṛtaṁ | sapanto | amṛtamevaiḥ |
ṛtasya | preṣā | ṛtasya | dhītirviśvāyurviśve | apāṁsi | cakruḥ |
yastubhyaṁ | dāśādyo | vā | te | śikṣāttasmai | cikitvānrayiṁ | dayasva |
hotā | niṣatto | manorapatye | sa | cinnvāsāṁ | patī | rayīṇām |
icchanta | reto | mithastanūṣu | saṁ | jānata | svairdakṣairamūrāḥ |
piturna | putrāḥ | kratuṁ | juṣanta | śroṣanye | asya | śāsaṁ | turāsaḥ |
vi | rāyāurṇodduraḥ | purukṣuḥ | pipeśa | nākaṁ | stṛbhirdamūnāḥ |
śukraḥ | śuśukvām̐ | uṣo | na | jāraḥ | paprā | samīcī | divo | na | jyotiḥ |
pari | prajātaḥ | kratvā | babhūtha | bhuvo | devānāṁ | pitā | putraḥ | san |
vedhādṛpto | agnirvijānannūdharna | gonāṁ | svādmā | pitūnām |
jane | na | śevāhūryaḥ | sanmadhye | niṣatto | raṇvo | duroṇe |
putro | na | jāto | raṇvo | duroṇe | vājī | na | prīto | viśo | vi | tārīt |
viśo | yadahve | nṛbhiḥ | sanīḻāgnirdevatvā | viśvānyaśyāḥ |
nakiṣṭaitā | vratā | minanti | nṛbhyo | yadebhyaḥ | śruṣṭiṁ | cakartha |
tattu | te | daṁso | yadahantsamānairnṛbhiryadyukto | vive | rapāṁsi |
uṣo | na | jāro | vibhāvosraḥ | saṁjñātarūpaściketadasmai |
tmanā | vahanto | duro | vyṛṇvannavanta | viśve | svardṛśīke |
vanema | pūrvīraryo | manīṣāgniḥ | suśoko | viśvānyaśyāḥ |
ā | daivyāni | vratā | cikitvānā | mānuṣasya | janasya | janma |
garbho | yo | apāṁ | garbho | vanānāṁ | garbhaśca | sthātāṁ | garbhaścarathām |
adrau | cidasmāntarduroṇe | viśāṁ | na | viśvo | amṛtaḥ | svādhīḥ |
sa | hi | kṣapāvām̐ | agnī | rayīṇāṁ | dāśadyo | asmāraṁ | sūktaiḥ |
etā | cikitvo | bhūmā | ni | pāhi | devānāṁ | janma | martām̐śca | vidvān |
vardhānyaṁ | pūrvīḥ | kṣapo | virūpāḥ | sthātuśca | rathamṛtapravītam |
arādhi | hotā | svarniṣattaḥ | kṛṇvanviśvānyapāṁsi | satyā |
goṣu | praśastiṁ | vaneṣu | dhiṣe | bharanta | viśve | baliṁ | svarṇaḥ |
vi | tvā | naraḥ | purutrā | saparyanpiturna | jivrervi | vedo | bharanta |
sādhurna | gṛdhnurasteva | śūro | yāteva | bhīmastveṣaḥ | samatsu |
upa | pra | jinvannuśatīruśantaṁ | patiṁ | na | nityaṁ | janayaḥ | sanīḻāḥ |
svasāraḥ | śyāvīmaruṣīmajuṣrañcitramucchantīmuṣasaṁ | na | gāvaḥ |
vīḻu | ciddṛḻhā | pitaro | nokthairadriṁ | rujannaṅgiraso | raveṇa |
cakrurdivo | bṛhato | gātumasme | ahaḥ | svarvividuḥ | ketumusrāḥ |
dadhannṛtaṁ | dhanayannasya | dhītimādidaryo | didhiṣvo | vibhṛtrāḥ |
atṛṣyantīrapaso | yantyacchā | devāñjanma | prayasā | vardhayantīḥ |
mathīdyadīṁ | vibhṛto | mātariśvā | gṛhegṛhe | śyeto | jenyo | bhūt |
ādīṁ | rājñe | na | sahīyase | sacā | sannā | dūtyaṁ | bhṛgavāṇo | vivāya |
mahe | yatpitreṁ | rasaṁ | dive | karava | tsaratpṛśanyaścikitvān |
sṛjadastā | dhṛṣatā | didyumasmai | svāyāṁ | devo | duhitari | tviṣiṁ | dhāt |
svā | yastubhyaṁ | damā | vibhāti | namo | vā | dāśāduśato | anu | dyūn |
vardho | agne | vayo | asya | dvibarhā | yāsadrāyā | sarathaṁ | yaṁ | junāsi |
agniṁ | viśvābhi | pṛkṣaḥ | sacante | samudraṁ | na | sravataḥ | sapta | yahvīḥ |
na | jāmibhirvi | cikite | vayo | no | vidā | deveṣu | pramatiṁ | cikitvān |
ā | yadiṣe | nṛpatiṁ | tejānaṭ | chuci | reto | niṣiktaṁ | dyaurabhīke |
agniḥ | śardhamanavadyaṁ | yuvānaṁ | svādhyaṁ | janayatsūdayacca |
mano | na | yo'dhvanaḥ | sadyaityekaḥ | satrā | sūro | vasveśe |
rājānā | mitrāvaruṇā | supāṇī | goṣu | priyamamṛtaṁ | rakṣamāṇā |
mā | no | agne | sakhyā | pitryāṇi | pra | marṣiṣṭhābhi | viduṣkaviḥ | san |
nabho | na | rūpaṁ | jarimā | mināti | purā | tasyābhiśasteradhīhi |
ni | kāvyā | vedhasaḥ | śaśvataskarhaste | dadhāno | naryā | purūṇi |
agnirbhuvadrayipatī | rayīṇāṁ | satrā | cakrāṇo | amṛtāni | viśvā |
asme | vatsaṁ | pari | ṣantaṁ | na | vindannicchanto | viśve | amṛtāmūrāḥ |
śramayuvaḥ | padavyo | dhiyaṁdhāstasthuḥ | pade | parame | cārvagneḥ |
tisro | yadagne | śaradastvāmicchuciṁ | ghṛtena | śucayaḥ | saparyān |
nāmāni | ciddadhire | yajñiyānyasūdayanta | tanvaḥ | sujātāḥ |
ā | rodasī | bṛhatī | vevidānāḥ | pra | rudriyā | jabhrire | yajñiyāsaḥ |
vidanmarto | nemadhitā | cikitvānagniṁ | pade | parame | tasthivāṁsam |
saṁjānānopa | sīdannabhijñu | patnīvanto | namasyaṁ | namasyan |
ririkvāṁsastanvaḥ | kṛṇvata | svāḥ | sakhā | sakhyurnimiṣi | rakṣamāṇāḥ |
triḥ | sapta | yadguhyāni | tve | itpadāvidannihitā | yajñiyāsaḥ |
tebhī | rakṣante | amṛtaṁ | sajoṣāḥ | paśūñca | sthātṝñcarathaṁ | ca | pāhi |
vidvām̐ | agne | vayunāni | kṣitīnāṁ | vyānuṣakchurudho | jīvase | dhāḥ |
antarvidvām̐ | adhvano | devayānānatandro | dūto | abhavo | havirvāṭ |
svādhyo | divā | sapta | yahvī | rāyo | duro | vyṛtajñājānan |
vidadgavyaṁ | saramā | dṛḻhamūrvaṁ | yenā | nu | kaṁ | mānuṣī | bhojate | viṭ |
ā | ye | viśvā | svapatyāni | tasthuḥ | kṛṇvānāso | amṛtatvāya | gātum |
mahnā | mahadbhiḥ | pṛthivī | vi | tasthe | mātā | putrairaditirdhāyase | veḥ |
adhi | śriyaṁ | ni | dadhuścārumasmindivo | yadakṣī | amṛtākṛṇvan |
adha | kṣaranti | sindhavo | na | sṛṣṭāḥ | pra | nīcīragne | aruṣīrajānan |
rayirna | yaḥ | pitṛvitto | vayodhāḥ | supraṇītiścikituṣo | na | śāsuḥ |
syonaśīratithirna | prīṇāno | hoteva | sadma | vidhato | vi | tārīt |
devo | na | yaḥ | savitā | satyamanmā | kratvā | nipāti | vṛjanāni | viśvā |
purupraśasto | amatirna | satyātmeva | śevo | didhiṣāyyo | bhūt |
devo | na | yaḥ | pṛthivīṁ | viśvadhāyopakṣeti | hitamitro | na | rājā |
puraḥsadaḥ | śarmasado | na | vīrānavadyā | patijuṣṭeva | nārī |
taṁ | tvā | naro | damā | nityamiddhamagne | sacanta | kṣitiṣu | dhruvāsu |
adhi | dyumnaṁ | ni | dadhurbhūryasminbhavā | viśvāyurdharuṇo | rayīṇām |
vi | pṛkṣo | agne | maghavāno | aśyurvi | sūrayo | dadato | viśvamāyuḥ |
sanema | vājaṁ | samitheṣvaryo | bhāgaṁ | deveṣu | śravase | dadhānāḥ |
ṛtasya | hi | dhenavo | vāvaśānāḥ | smadūdhnīḥ | pīpayanta | dyubhaktāḥ |
parāvataḥ | sumatiṁ | bhikṣamāṇā | vi | sindhavaḥ | samayā | sasruradrim |
tve | agne | sumatiṁ | bhikṣamāṇā | divi | śravo | dadhire | yajñiyāsaḥ |
naktā | ca | cakruruṣasā | virūpe | kṛṣṇaṁ | ca | varṇamaruṇaṁ | ca | saṁ | dhuḥ |
yānrāye | martāntsuṣūdo | agne | te | syāma | maghavāno | vayaṁ | ca |
chāyeva | viśvaṁ | bhuvanaṁ | sisakṣyāpaprivānrodasī | antarikṣam |
arvadbhiragne | arvato | nṛbhirnṝnvīrairvīrānvanuyāmā | tvotāḥ |
īśānāsaḥ | pitṛvittasya | rāyo | vi | sūrayaḥ | śatahimā | no | aśyuḥ |
etā | te | agnocathāni | vedho | juṣṭāni | santu | manase | hṛde | ca |
śakema | rāyaḥ | sudhuro | yamaṁ | te'dhi | śravo | devabhaktaṁ | dadhānāḥ |
upaprayanto | adhvaraṁ | mantraṁ | vocemāgnaye |
āre | asme | ca | śṛṇvate |
yaḥ | snīhitīṣu | pūrvyaḥ | saṁjagmānāsu | kṛṣṭiṣu |
arakṣaddāśuṣe | gayam |
uta | bruvantu | jantavodagnirvṛtrahājani |
dhanaṁjayo | raṇeraṇe |
yasya | dūto | asi | kṣaye | veṣi | havyāni | vītaye |
dasmatkṛṇoṣyadhvaram |
tamitsuhavyamaṅgiraḥ | sudevaṁ | sahaso | yaho |
janāhuḥ | subarhiṣam |
ā | ca | vahāsi | tām̐ | iha | devām̐ | upa | praśastaye |
havyā | suścandra | vītaye |
na | yorupabdiraśvyaḥ | śṛṇve | rathasya | kaccana |
yadagne | yāsi | dūtyam |
tvoto | vājyahrayo'bhi | pūrvasmādaparaḥ |
pra | dāśvām̐ | agne | asthāt |
uta | dyumatsuvīryaṁ | bṛhadagne | vivāsasi |
devebhyo | deva | dāśuṣe |
juṣasva | saprathastamaṁ | vaco | devapsarastamam |
havyā | juhvānāsani |
athā | te | aṅgirastamāgne | vedhastama | priyam |
vocema | brahma | sānasi |
kaste | jāmirjanānāmagne | ko | dāśvadhvaraḥ |
ko | ha | kasminnasi | śritaḥ |
tvaṁ | jāmirjanānāmagne | mitro | asi | priyaḥ |
sakhā | sakhibhyeḍyaḥ |
yajā | no | mitrāvaruṇā | yajā | devām̐ | ṛtaṁ | bṛhat |
agne | yakṣi | svaṁ | damam |
kā | topetirmanaso | varāya | bhuvadagne | śaṁtamā | kā | manīṣā |
ko | vā | yajñaiḥ | pari | dakṣaṁ | tāpa | kena | vā | te | manasā | dāśema |
ehyagneha | hotā | ni | ṣīdādabdhaḥ | su | puraetā | bhavā | naḥ |
avatāṁ | tvā | rodasī | viśvaminve | yajā | mahe | saumanasāya | devān |
pra | su | viśvānrakṣaso | dhakṣyagne | bhavā | yajñānāmabhiśastipāvā |
athā | vaha | somapatiṁ | haribhyāmātithyamasmai | cakṛmā | sudāvne |
prajāvatā | vacasā | vahnirāsā | ca | huve | ni | ca | satsīha | devaiḥ |
veṣi | hotramuta | potraṁ | yajatra | bodhi | prayantarjanitarvasūnām |
yathā | viprasya | manuṣo | havirbhirdevām̐ | ayajaḥ | kavibhiḥ | kaviḥ | san |
evā | hotaḥ | satyatara | tvamadyāgne | mandrayā | juhvā | yajasva |
kathā | dāśemāgnaye | kāsmai | devajuṣṭocyate | bhāmine | gīḥ |
yo | martyeṣvamṛta | ṛtāvā | hotā | yajiṣṭhetkṛṇoti | devān |
yo | adhvareṣu | śaṁtama | ṛtāvā | hotā | tamū | namobhirā | kṛṇudhvam |
agniryadvermartāya | devāntsa | cā | bodhāti | manasā | yajāti |
sa | hi | kratuḥ | sa | maryaḥ | sa | sādhurmitro | na | bhūdadbhutasya | rathīḥ |
taṁ | medheṣu | prathamaṁ | devayantīrviśopa | bruvate | dasmamārīḥ |
sa | no | nṛṇāṁ | nṛtamo | riśādāgnirgiro'vasā | vetu | dhītim |
tanā | ca | ye | maghavānaḥ | śaviṣṭhā | vājaprasūteṣayanta | manma |
evāgnirgotamebhirṛtāvā | viprebhirastoṣṭa | jātavedāḥ |
saiṣu | dyumnaṁ | pīpayatsa | vājaṁ | sa | puṣṭiṁ | yāti | joṣamā | cikitvān |
abhi | tvā | gotamā | girā | jātavedo | vicarṣaṇe |
dyumnairabhi | pra | ṇonumaḥ |
tamu | tvā | gotamo | girā | rāyaskāmo | duvasyati |
dyumnairabhi | pra | ṇonumaḥ |
tamu | tvā | vājasātamamaṅgirasvaddhavāmahe |
dyumnairabhi | pra | ṇonumaḥ |
tamu | tvā | vṛtrahantamaṁ | yo | dasyūm̐ravadhūnuṣe |
dyumnairabhi | pra | ṇonumaḥ |
avocāma | rahūgaṇāgnaye | madhumadvacaḥ |
dyumnairabhi | pra | ṇonumaḥ |
hiraṇyakeśo | rajaso | visāre'hirdhunirvāteva | dhrajīmān |
śucibhrājoṣaso | navedā | yaśasvatīrapasyuvo | na | satyāḥ |
ā | te | suparṇāminantam̐ | evaiḥ | kṛṣṇo | nonāva | vṛṣabho | yadīdam |
śivābhirna | smayamānābhirāgātpatanti | mihaḥ | stanayantyabhrā |
yadīmṛtasya | payasā | piyāno | nayannṛtasya | pathibhī | rajiṣṭhaiḥ |
aryamā | mitro | varuṇaḥ | parijmā | tvacaṁ | pṛñcantyuparasya | yonau |
agne | vājasya | gomateśānaḥ | sahaso | yaho |
asme | dhehi | jātavedo | mahi | śravaḥ |
sedhāno | vasuṣkaviragnirīḻenyo | girā |
revadasmabhyaṁ | purvaṇīka | dīdihi |
kṣapo | rājannuta | tmanāgne | vastorutoṣasaḥ |
sa | tigmajambha | rakṣaso | daha | prati |
avā | no | agnotibhirgāyatrasya | prabharmaṇi |
viśvāsu | dhīṣu | vandya |
ā | no | agne | rayiṁ | bhara | satrāsāhaṁ | vareṇyam |
viśvāsu | pṛtsu | duṣṭaram |
ā | no | agne | sucetunā | rayiṁ | viśvāyupoṣasam |
mārḍīkaṁ | dhehi | jīvase |
pra | pūtāstigmaśociṣe | vāco | gotamāgnaye |
bharasva | sumnayurgiraḥ |
yo | no | agne'bhidāsatyanti | dūre | padīṣṭa | saḥ |
asmākamidvṛdhe | bhava |
sahasrākṣo | vicarṣaṇiragnī | rakṣāṁsi | sedhati |
hotā | gṛṇītokthyaḥ |
itthā | hi | somenmade | brahmā | cakāra | vardhanam |
śaviṣṭha | vajrinnojasā | pṛthivyā | niḥ | śaśāhimarcannanu | svarājyam |
sa | tvāmadadvṛṣā | madaḥ | somaḥ | śyenābhṛtaḥ | sutaḥ |
yenā | vṛtraṁ | niradbhyo | jaghantha | vajrinnojasārcannanu | svarājyam |
prehyabhīhi | dhṛṣṇuhi | na | te | vajro | ni | yaṁsate |
indra | nṛmṇaṁ | hi | te | śavo | hano | vṛtraṁ | jayāpo'rcannanu | svarājyam |
nirindra | bhūmyādhi | vṛtraṁ | jaghantha | nirdivaḥ |
sṛjā | marutvatīrava | jīvadhanyemā | apo'rcannanu | svarājyam |
indro | vṛtrasya | dodhataḥ | sānuṁ | vajreṇa | hīḻitaḥ |
abhikramyāva | jighnate'paḥ | sarmāya | codayannarcannanu | svarājyam |
adhi | sānau | ni | jighnate | vajreṇa | śataparvaṇā |
mandānendro | andhasaḥ | sakhibhyo | gātumicchatyarcannanu | svarājyam |
indra | tubhyamidadrivo'nuttaṁ | vajrinvīryam |
yaddha | tyaṁ | māyinaṁ | mṛgaṁ | tamu | tvaṁ | māyayāvadhīrarcannanu | svarājyam |
vi | te | vajrāso | asthirannavatiṁ | nāvyānu |
mahattendra | vīryaṁ | bāhvoste | balaṁ | hitamarcannanu | svarājyam |
sahasraṁ | sākamarcata | pari | ṣṭobhata | viṁśatiḥ |
śatainamanvanonavurindrāya | brahmodyatamarcannanu | svarājyam |
indro | vṛtrasya | taviṣīṁ | nirahantsahasā | sahaḥ |
mahattadasya | pauṁsyaṁ | vṛtraṁ | jaghanvām̐ | asṛjadarcannanu | svarājyam |
ime | cittava | manyave | vepete | bhiyasā | mahī |
yadindra | vajrinnojasā | vṛtraṁ | marutvām̐ | avadhīrarcannanu | svarājyam |
na | vepasā | na | tanyatendraṁ | vṛtro | vi | bībhayat |
abhyenaṁ | vajrāyasaḥ | sahasrabhṛṣṭirāyatārcannanu | svarājyam |
yadvṛtraṁ | tava | cāśaniṁ | vajreṇa | samayodhayaḥ |
ahimindra | jighāṁsato | divi | te | badbadhe | śavo'rcannanu | svarājyam |
abhiṣṭane | te | adrivo | yatsthā | jagacca | rejate |
tvaṣṭā | cittava | manyavendra | vevijyate | bhiyārcannanu | svarājyam |
nahi | nu | yādadhīmasīndraṁ | ko | vīryā | paraḥ |
tasminnṛmṇamuta | kratuṁ | devaujāṁsi | saṁ | dadhurarcannanu | svarājyam |
yāmatharvā | manuṣpitā | dadhyaṅdhiyamatnata |
tasminbrahmāṇi | pūrvathendrokthā | samagmatārcannanu | svarājyam |
indro | madāya | vāvṛdhe | śavase | vṛtrahā | nṛbhiḥ |
taminmahatsvājiṣūtemarbhe | havāmahe | sa | vājeṣu | pra | no'viṣat |
asi | hi | vīra | senyo'si | bhūri | parādadiḥ |
asi | dabhrasya | cidvṛdho | yajamānāya | śikṣasi | sunvate | bhūri | te | vasu |
yadudīratājayo | dhṛṣṇave | dhīyate | dhanā |
yukṣvā | madacyutā | harī | kaṁ | hanaḥ | kaṁ | vasau | dadho'smām̐ | indra | vasau | dadhaḥ |
kratvā | mahām̐ | anuṣvadhaṁ | bhīmā | vāvṛdhe | śavaḥ |
śriya | ṛṣvopākayorni | śiprī | harivāndadhe | hastayorvajramāyasam |
ā | paprau | pārthivaṁ | rajo | badbadhe | rocanā | divi |
na | tvāvām̐ | indra | kaścana | na | jāto | na | janiṣyate'ti | viśvaṁ | vavakṣitha |
yo | aryo | martabhojanaṁ | parādadāti | dāśuṣe |
indro | asmabhyaṁ | śikṣatu | vi | bhajā | bhūri | te | vasu | bhakṣīya | tava | rādhasaḥ |
mademade | hi | no | dadiryūthā | gavāmṛjukratuḥ |
saṁ | gṛbhāya | purū | śatobhayāhastyā | vasu | śiśīhi | rāyā | bhara |
mādayasva | sute | sacā | śavase | śūra | rādhase |
vidmā | hi | tvā | purūvasumupa | kāmāntsasṛjmahe'thā | no'vitā | bhava |
ete | tendra | jantavo | viśvaṁ | puṣyanti | vāryam |
antarhi | khyo | janānāmaryo | vedo | adāśuṣāṁ | teṣāṁ | no | vedā | bhara |
upo | ṣu | śṛṇuhī | giro | maghavanmātatheva |
yadā | naḥ | sūnṛtāvataḥ | karādarthayāsa | idyojā | nvindra | te | harī |
akṣannamīmadanta | hyava | priyādhūṣata |
astoṣata | svabhānavo | viprā | naviṣṭhayā | matī | yojā | nvindra | te | harī |
susaṁdṛśaṁ | tvā | vayaṁ | maghavanvandiṣīmahi |
pra | nūnaṁ | pūrṇavandhuraḥ | stuto | yāhi | vaśām̐ | anu | yojā | nvindra | te | harī |
sa | ghā | taṁ | vṛṣaṇaṁ | rathamadhi | tiṣṭhāti | govidam |
yaḥ | pātraṁ | hāriyojanaṁ | pūrṇamindra | ciketati | yojā | nvindra | te | harī |
yuktaste | astu | dakṣiṇota | savyaḥ | śatakrato |
tena | jāyāmupa | priyāṁ | mandāno | yāhyandhaso | yojā | nvindra | te | harī |
yunajmi | te | brahmaṇā | keśinā | harī | upa | pra | yāhi | dadhiṣe | gabhastyoḥ |
uttvā | sutāso | rabhasāmandiṣuḥ | pūṣaṇvānvajrintsamu | patnyāmadaḥ |
aśvāvati | prathamo | goṣu | gacchati | suprāvīrindra | martyastavotibhiḥ |
tamitpṛṇakṣi | vasunā | bhavīyasā | sindhumāpo | yathābhito | vicetasaḥ |
āpo | na | devīrupa | yanti | hotriyamavaḥ | paśyanti | vitataṁ | yathā | rajaḥ |
prācairdevāsaḥ | pra | ṇayanti | devayuṁ | brahmapriyaṁ | joṣayante | vareva |
adhi | dvayoradadhokthyaṁ | vaco | yatasrucā | mithunā | yā | saparyataḥ |
asaṁyatto | vrate | te | kṣeti | puṣyati | bhadrā | śaktiryajamānāya | sunvate |
ādaṅgirāḥ | prathamaṁ | dadhire | vayeddhāgnayaḥ | śamyā | ye | sukṛtyayā |
sarvaṁ | paṇeḥ | samavindanta | bhojanamaśvāvantaṁ | gomantamā | paśuṁ | naraḥ |
yajñairatharvā | prathamaḥ | pathastate | tataḥ | sūryo | vratapā | venājani |
ā | gājaduśanā | kāvyaḥ | sacā | yamasya | jātamamṛtaṁ | yajāmahe |
barhirvā | yatsvapatyāya | vṛjyate'rko | vā | ślokamāghoṣate | divi |
grāvā | yatra | vadati | kārurukthyastasyedindro | abhipitveṣu | raṇyati |
asāvi | somendra | te | śaviṣṭha | dhṛṣṇavā | gahi |
ā | tvā | pṛṇaktvindriyaṁ | rajaḥ | sūryo | na | raśmibhiḥ |
indramiddharī | vahato'pratidhṛṣṭaśavasam |
ṛṣīṇāṁ | ca | stutīrupa | yajñaṁ | ca | mānuṣāṇām |
ā | tiṣṭha | vṛtrahanrathaṁ | yuktā | te | brahmaṇā | harī |
arvācīnaṁ | su | te | mano | grāvā | kṛṇotu | vagnunā |
imamindra | sutaṁ | piba | jyeṣṭhamamartyaṁ | madam |
śukrasya | tvābhyakṣarandhārā | ṛtasya | sādane |
indrāya | nūnamarcatokthāni | ca | bravītana |
sutāmatsurindavo | jyeṣṭhaṁ | namasyatā | sahaḥ |
nakiṣṭvadrathītaro | harī | yadindra | yacchase |
nakiṣṭvānu | majmanā | nakiḥ | svaśvānaśe |
yaika | idvidayate | vasu | martāya | dāśuṣe |
īśāno | apratiṣkutendro | aṅga |
kadā | martamarādhasaṁ | padā | kṣumpamiva | sphurat |
kadā | naḥ | śuśravadgirendro | aṅga |
yaściddhi | tvā | bahubhyā | sutāvām̐ | āvivāsati |
ugraṁ | tatpatyate | śavendro | aṅga |
svādoritthā | viṣūvato | madhvaḥ | pibanti | gauryaḥ |
yendreṇa | sayāvarīrvṛṣṇā | madanti | śobhase | vasvīranu | svarājyam |
tāsya | pṛśanāyuvaḥ | somaṁ | śrīṇanti | pṛśnayaḥ |
priyendrasya | dhenavo | vajraṁ | hinvanti | sāyakaṁ | vasvīranu | svarājyam |
tāsya | namasā | sahaḥ | saparyanti | pracetasaḥ |
vratānyasya | saścire | purūṇi | pūrvacittaye | vasvīranu | svarājyam |
indro | dadhīco | asthabhirvṛtrāṇyapratiṣkutaḥ |
jaghāna | navatīrnava |
icchannaśvasya | yacchiraḥ | parvateṣvapaśritam |
tadvidaccharyaṇāvati |
atrāha | goramanvata | nāma | tvaṣṭurapīcyam |
itthā | candramaso | gṛhe |
ko | adya | yuṅkte | dhuri | gā | ṛtasya | śimīvato | bhāmino | durhṛṇāyūn |
āsanniṣūnhṛtsvaso | mayobhūnyaiṣāṁ | bhṛtyāmṛṇadhatsa | jīvāt |
keṣate | tujyate | ko | bibhāya | ko | maṁsate | santamindraṁ | ko | anti |
kastokāya | kebhāyota | rāye'dhi | bravattanve | ko | janāya |
ko | agnimīṭṭe | haviṣā | ghṛtena | srucā | yajātā | ṛtubhirdhruvebhiḥ |
kasmai | devā | vahānāśu | homa | ko | maṁsate | vītihotraḥ | sudevaḥ |
tvamaṅga | pra | śaṁsiṣo | devaḥ | śaviṣṭha | martyam |
na | tvadanyo | maghavannasti | marḍitendra | bravīmi | te | vacaḥ |
mā | te | rādhāṁsi | mā | totayo | vaso'smānkadā | canā | dabhan |
viśvā | ca | nopamimīhi | mānuṣa | vasūni | carṣaṇibhyā |
pra | ye | śumbhante | janayo | na | saptayo | yāmanrudrasya | sūnavaḥ | sudaṁsasaḥ |
rodasī | hi | marutaścakrire | vṛdhe | madanti | vīrā | vidatheṣu | ghṛṣvayaḥ |
tokṣitāso | mahimānamāśata | divi | rudrāso | adhi | cakrire | sadaḥ |
arcanto | arkaṁ | janayantendriyamadhi | śriyo | dadhire | pṛśnimātaraḥ |
gomātaro | yacchubhayante | añjibhistanūṣu | śubhrā | dadhire | virukmataḥ |
bādhante | viśvamabhimātinamapa | vartmānyeṣāmanu | rīyate | ghṛtam |
vi | ye | bhrājante | sumakhāsa | ṛṣṭibhiḥ | pracyāvayanto | acyutā | cidojasā |
manojuvo | yanmaruto | ratheṣvā | vṛṣavrātāsaḥ | pṛṣatīrayugdhvam |
pra | yadratheṣu | pṛṣatīrayugdhvaṁ | vāje | adriṁ | maruto | raṁhayantaḥ |
utāruṣasya | vi | ṣyanti | dhārāścarmevodabhirvyundanti | bhūma |
ā | vo | vahantu | saptayo | raghuṣyado | raghupatvānaḥ | pra | jigāta | bāhubhiḥ |
sīdatā | barhiruru | vaḥ | sadaskṛtaṁ | mādayadhvaṁ | maruto | madhvo | andhasaḥ |
te'vardhanta | svatavaso | mahitvanā | nākaṁ | tasthururu | cakrire | sadaḥ |
viṣṇuryaddhāvadvṛṣaṇaṁ | madacyutaṁ | vayo | na | sīdannadhi | barhiṣi | priye |
śūrevedyuyudhayo | na | jagmayaḥ | śravasyavo | na | pṛtanāsu | yetire |
bhayante | viśvā | bhuvanā | marudbhyo | rājāneva | tveṣasaṁdṛśo | naraḥ |
tvaṣṭā | yadvajraṁ | sukṛtaṁ | hiraṇyayaṁ | sahasrabhṛṣṭiṁ | svapāvartayat |
dhattendro | naryapāṁsi | kartave'hanvṛtraṁ | nirapāmaubjadarṇavam |
ūrdhvaṁ | nunudre'vataṁ | taujasā | dādṛhāṇaṁ | cidbibhidurvi | parvatam |
dhamanto | vāṇaṁ | marutaḥ | sudānavo | made | somasya | raṇyāni | cakrire |
jihmaṁ | nunudre'vataṁ | tayā | diśāsiñcannutsaṁ | gotamāya | tṛṣṇaje |
ā | gacchantīmavasā | citrabhānavaḥ | kāmaṁ | viprasya | tarpayanta | dhāmabhiḥ |
yā | vaḥ | śarma | śaśamānāya | santi | tridhātūni | dāśuṣe | yacchatādhi |
asmabhyaṁ | tāni | maruto | vi | yanta | rayiṁ | no | dhatta | vṛṣaṇaḥ | suvīram |
maruto | yasya | hi | kṣaye | pāthā | divo | vimahasaḥ |
sa | sugopātamo | janaḥ |
yajñairvā | yajñavāhaso | viprasya | vā | matīnām |
marutaḥ | śṛṇutā | havam |
uta | vā | yasya | vājino'nu | vipramatakṣata |
sa | gantā | gomati | vraje |
asya | vīrasya | barhiṣi | sutaḥ | somo | diviṣṭiṣu |
ukthaṁ | madaśca | śasyate |
asya | śroṣantvā | bhuvo | viśvā | yaścarṣaṇīrabhi |
sūraṁ | citsasruṣīriṣaḥ |
pūrvībhirhi | dadāśima | śaradbhirmaruto | vayam |
avobhiścarṣaṇīnām |
subhagaḥ | sa | prayajyavo | maruto | astu | martyaḥ |
yasya | prayāṁsi | parṣatha |
śaśamānasya | vā | naraḥ | svedasya | satyaśavasaḥ |
vidā | kāmasya | venataḥ |
yūyaṁ | tatsatyaśavasāviṣkarta | mahitvanā |
vidhyatā | vidyutā | rakṣaḥ |
gūhatā | guhyaṁ | tamo | vi | yāta | viśvamatriṇam |
jyotiṣkartā | yaduśmasi |
pratvakṣasaḥ | pratavaso | virapśino'nānatāvithurā | ṛjīṣiṇaḥ |
juṣṭatamāso | nṛtamāso | añjibhirvyānajre | ke | cidusreva | stṛbhiḥ |
upahvareṣu | yadacidhvaṁ | yayiṁ | vayeva | marutaḥ | kena | citpathā |
ścotanti | kośopa | vo | ratheṣvā | ghṛtamukṣatā | madhuvarṇamarcate |
praiṣāmajmeṣu | vithureva | rejate | bhūmiryāmeṣu | yaddha | yuñjate | śubhe |
te | krīḻayo | dhunayo | bhrājadṛṣṭayaḥ | svayaṁ | mahitvaṁ | panayanta | dhūtayaḥ |
sa | hi | svasṛtpṛṣadaśvo | yuvā | gaṇo'yeśānastaviṣībhirāvṛtaḥ |
asi | satya | ṛṇayāvānedyo'syā | dhiyaḥ | prāvitāthā | vṛṣā | gaṇaḥ |
pituḥ | pratnasya | janmanā | vadāmasi | somasya | jihvā | pra | jigāti | cakṣasā |
yadīmindraṁ | śamyṛkvāṇāśatādinnāmāni | yajñiyāni | dadhire |
śriyase | kaṁ | bhānubhiḥ | saṁ | mimikṣire | te | raśmibhista | ṛkvabhiḥ | sukhādayaḥ |
te | vāśīmanteṣmiṇo | abhīravo | vidre | priyasya | mārutasya | dhāmnaḥ |
ā | vidyunmadbhirmarutaḥ | svarkai | rathebhiryāta | ṛṣṭimadbhiraśvaparṇaiḥ |
ā | varṣiṣṭhayā | neṣā | vayo | na | paptatā | sumāyāḥ |
te'ruṇebhirvaramā | piśaṅgaiḥ | śubhe | kaṁ | yānti | rathatūrbhiraśvaiḥ |
rukmo | na | citraḥ | svadhitīvānpavyā | rathasya | jaṅghananta | bhūma |
śriye | kaṁ | vo | adhi | tanūṣu | vāśīrmedhā | vanā | na | kṛṇavantordhvā |
yuṣmabhyaṁ | kaṁ | marutaḥ | sujātāstuvidyumnāso | dhanayante | adrim |
ahāni | gṛdhrāḥ | paryā | vāgurimāṁ | dhiyaṁ | vārkāryāṁ | ca | devīm |
brahma | kṛṇvanto | gotamāso | arkairūrdhvaṁ | nunudrotsadhiṁ | pibadhyai |
etattyanna | yojanamaceti | sasvarha | yanmaruto | gotamo | vaḥ |
paśyanhiraṇyacakrānayodaṁṣṭrānvidhāvato | varāhūn |
eṣā | syā | vo | maruto'nubhartrī | prati | ṣṭobhati | vāghato | na | vāṇī |
astobhayadvṛthāsāmanu | svadhāṁ | gabhastyoḥ |
ā | no | bhadrāḥ | kratavo | yantu | viśvato'dabdhāso | aparītāsodbhidaḥ |
devā | no | yathā | sadamidvṛdhe | asannaprāyuvo | rakṣitāro | divedive |
devānāṁ | bhadrā | sumatirṛjūyatāṁ | devānāṁ | rātirabhi | no | ni | vartatām |
devānāṁ | sakhyamupa | sedimā | vayaṁ | devā | nāyuḥ | pra | tirantu | jīvase |
tānpūrvayā | nividā | hūmahe | vayaṁ | bhagaṁ | mitramaditiṁ | dakṣamasridham |
aryamaṇaṁ | varuṇaṁ | somamaśvinā | sarasvatī | naḥ | subhagā | mayaskarat |
tanno | vāto | mayobhu | vātu | bheṣajaṁ | tanmātā | pṛthivī | tatpitā | dyauḥ |
tadgrāvāṇaḥ | somasuto | mayobhuvastadaśvinā | śṛṇutaṁ | dhiṣṇyā | yuvam |
tamīśānaṁ | jagatastasthuṣaspatiṁ | dhiyaṁjinvamavase | hūmahe | vayam |
pūṣā | no | yathā | vedasāmasadvṛdhe | rakṣitā | pāyuradabdhaḥ | svastaye |
svasti | nendro | vṛddhaśravāḥ | svasti | naḥ | pūṣā | viśvavedāḥ |
svasti | nastārkṣyo | ariṣṭanemiḥ | svasti | no | bṛhaspatirdadhātu |
pṛṣadaśvā | marutaḥ | pṛśnimātaraḥ | śubhaṁyāvāno | vidatheṣu | jagmayaḥ |
agnijihvā | manavaḥ | sūracakṣaso | viśve | no | devāvasā | gamanniha |
bhadraṁ | karṇebhiḥ | śṛṇuyāma | devā | bhadraṁ | paśyemākṣabhiryajatrāḥ |
sthirairaṅgaistuṣṭuvāṁsastanūbhirvyaśema | devahitaṁ | yadāyuḥ |
śataminnu | śarado | anti | devā | yatrā | naścakrā | jarasaṁ | tanūnām |
putrāso | yatra | pitaro | bhavanti | mā | no | madhyā | rīriṣatāyurgantoḥ |
aditirdyauraditirantarikṣamaditirmātā | sa | pitā | sa | putraḥ |
viśve | devāditiḥ | pañca | janāditirjātamaditirjanitvam |
ṛjunītī | no | varuṇo | mitro | nayatu | vidvān |
aryamā | devaiḥ | sajoṣāḥ |
te | hi | vasvo | vasavānāste | apramūrā | mahobhiḥ |
vratā | rakṣante | viśvāhā |
te | asmabhyaṁ | śarma | yaṁsannamṛtā | martyebhyaḥ |
bādhamānāpa | dviṣaḥ |
vi | naḥ | pathaḥ | suvitāya | ciyantvindro | marutaḥ |
pūṣā | bhago | vandyāsaḥ |
uta | no | dhiyo | goagrāḥ | pūṣanviṣṇavevayāvaḥ |
kartā | naḥ | svastimataḥ |
madhu | vātā | ṛtāyate | madhu | kṣaranti | sindhavaḥ |
mādhvīrnaḥ | santvoṣadhīḥ |
madhu | naktamutoṣaso | madhumatpārthivaṁ | rajaḥ |
madhu | dyaurastu | naḥ | pitā |
madhumānno | vanaspatirmadhumām̐ | astu | sūryaḥ |
mādhvīrgāvo | bhavantu | naḥ |
śaṁ | no | mitraḥ | śaṁ | varuṇaḥ | śaṁ | no | bhavatvaryamā |
śaṁ | nendro | bṛhaspatiḥ | śaṁ | no | viṣṇururukramaḥ |
tvaṁ | soma | pra | cikito | manīṣā | tvaṁ | rajiṣṭhamanu | neṣi | panthām |
tava | praṇītī | pitaro | nendo | deveṣu | ratnamabhajanta | dhīrāḥ |
tvaṁ | soma | kratubhiḥ | sukraturbhūstvaṁ | dakṣaiḥ | sudakṣo | viśvavedāḥ |
tvaṁ | vṛṣā | vṛṣatvebhirmahitvā | dyumnebhirdyumnyabhavo | nṛcakṣāḥ |
rājño | nu | te | varuṇasya | vratāni | bṛhadgabhīraṁ | tava | soma | dhāma |
śuciṣṭvamasi | priyo | na | mitro | dakṣāyyo | aryamevāsi | soma |
yā | te | dhāmāni | divi | yā | pṛthivyāṁ | yā | parvateṣvoṣadhīṣvapsu |
tebhirno | viśvaiḥ | sumanāheḻanrājantsoma | prati | havyā | gṛbhāya |
tvaṁ | somāsi | satpatistvaṁ | rājota | vṛtrahā |
tvaṁ | bhadro | asi | kratuḥ |
tvaṁ | ca | soma | no | vaśo | jīvātuṁ | na | marāmahe |
priyastotro | vanaspatiḥ |
tvaṁ | soma | mahe | bhagaṁ | tvaṁ | yūna | ṛtāyate |
dakṣaṁ | dadhāsi | jīvase |
tvaṁ | naḥ | soma | viśvato | rakṣā | rājannaghāyataḥ |
na | riṣyettvāvataḥ | sakhā |
soma | yāste | mayobhuvotayaḥ | santi | dāśuṣe |
tābhirno'vitā | bhava |
imaṁ | yajñamidaṁ | vaco | jujuṣāṇopāgahi |
soma | tvaṁ | no | vṛdhe | bhava |
soma | gīrbhiṣṭvā | vayaṁ | vardhayāmo | vacovidaḥ |
sumṛḻīko | nā | viśa |
gayasphāno | amīvahā | vasuvitpuṣṭivardhanaḥ |
sumitraḥ | soma | no | bhava |
soma | rārandhi | no | hṛdi | gāvo | na | yavaseṣvā |
maryeva | svaukye |
yaḥ | soma | sakhye | tava | rāraṇaddeva | martyaḥ |
taṁ | dakṣaḥ | sacate | kaviḥ |
uruṣyā | ṇo | abhiśasteḥ | soma | ni | pāhyaṁhasaḥ |
sakhā | suśevaidhi | naḥ |
ā | pyāyasva | sametu | te | viśvataḥ | soma | vṛṣṇyam |
bhavā | vājasya | saṁgathe |
ā | pyāyasva | madintama | soma | viśvebhiraṁśubhiḥ |
bhavā | naḥ | suśravastamaḥ | sakhā | vṛdhe |
saṁ | te | payāṁsi | samu | yantu | vājāḥ | saṁ | vṛṣṇyānyabhimātiṣāhaḥ |
āpyāyamāno | amṛtāya | soma | divi | śravāṁsyuttamāni | dhiṣva |
yā | te | dhāmāni | haviṣā | yajanti | tā | te | viśvā | paribhūrastu | yajñam |
gayasphānaḥ | prataraṇaḥ | suvīro'vīrahā | pra | carā | soma | duryān |
somo | dhenuṁ | somo | arvantamāśuṁ | somo | vīraṁ | karmaṇyaṁ | dadāti |
sādanyaṁ | vidathyaṁ | sabheyaṁ | pitṛśravaṇaṁ | yo | dadāśadasmai |
aṣāḻhaṁ | yutsu | pṛtanāsu | papriṁ | svarṣāmapsāṁ | vṛjanasya | gopām |
bhareṣujāṁ | sukṣitiṁ | suśravasaṁ | jayantaṁ | tvāmanu | madema | soma |
tvamimauṣadhīḥ | soma | viśvāstvamapo | ajanayastvaṁ | gāḥ |
tvamā | tatanthorvantarikṣaṁ | tvaṁ | jyotiṣā | vi | tamo | vavartha |
devena | no | manasā | deva | soma | rāyo | bhāgaṁ | sahasāvannabhi | yudhya |
mā | tvā | tanadīśiṣe | vīryasyobhayebhyaḥ | pra | cikitsā | gaviṣṭau |
eto | tyoṣasaḥ | ketumakrata | pūrve | ardhe | rajaso | bhānumañjate |
niṣkṛṇvānāyudhānīva | dhṛṣṇavaḥ | prati | gāvo'ruṣīryanti | mātaraḥ |
udapaptannaruṇā | bhānavo | vṛthā | svāyujo | aruṣīrgāyukṣata |
akrannuṣāso | vayunāni | pūrvathā | ruśantaṁ | bhānumaruṣīraśiśrayuḥ |
arcanti | nārīrapaso | na | viṣṭibhiḥ | samānena | yojanenā | parāvataḥ |
iṣaṁ | vahantīḥ | sukṛte | sudānave | viśvedaha | yajamānāya | sunvate |
adhi | peśāṁsi | vapate | nṛtūrivāporṇute | vakṣosreva | barjaham |
jyotirviśvasmai | bhuvanāya | kṛṇvatī | gāvo | na | vrajaṁ | vyuṣāvartamaḥ |
pratyarcī | ruśadasyādarśi | vi | tiṣṭhate | bādhate | kṛṣṇamabhvam |
svaruṁ | na | peśo | vidatheṣvañjañcitraṁ | divo | duhitā | bhānumaśret |
atāriṣma | tamasaspāramasyoṣocchantī | vayunā | kṛṇoti |
śriye | chando | na | smayate | vibhātī | supratīkā | saumanasāyājīgaḥ |
bhāsvatī | netrī | sūnṛtānāṁ | divaḥ | stave | duhitā | gotamebhiḥ |
prajāvato | nṛvato | aśvabudhyānuṣo | goagrām̐ | upa | māsi | vājān |
uṣastamaśyāṁ | yaśasaṁ | suvīraṁ | dāsapravargaṁ | rayimaśvabudhyam |
sudaṁsasā | śravasā | yā | vibhāsi | vājaprasūtā | subhage | bṛhantam |
viśvāni | devī | bhuvanābhicakṣyā | pratīcī | cakṣururviyā | vi | bhāti |
viśvaṁ | jīvaṁ | carase | bodhayantī | viśvasya | vācamavidanmanāyoḥ |
punaḥpunarjāyamānā | purāṇī | samānaṁ | varṇamabhi | śumbhamānā |
śvaghnīva | kṛtnurvijāminānā | martasya | devī | jarayantyāyuḥ |
vyūrṇvatī | divo | antām̐ | abodhyapa | svasāraṁ | sanutaryuyoti |
praminatī | manuṣyā | yugāni | yoṣā | jārasya | cakṣasā | vi | bhāti |
paśūnna | citrā | subhagā | prathānā | sindhurna | kṣodorviyā | vyaśvait |
aminatī | daivyāni | vratāni | sūryasya | ceti | raśmibhirdṛśānā |
uṣastaccitramā | bharāsmabhyaṁ | vājinīvati |
yena | tokaṁ | ca | tanayaṁ | ca | dhāmahe |
uṣo | adyeha | gomatyaśvāvati | vibhāvari |
revadasme | vyuccha | sūnṛtāvati |
yukṣvā | hi | vājinīvatyaśvām̐ | adyāruṇām̐ | uṣaḥ |
athā | no | viśvā | saubhagānyā | vaha |
aśvinā | vartirasmadā | gomaddasrā | hiraṇyavat |
arvāgrathaṁ | samanasā | ni | yacchatam |
yāvitthā | ślokamā | divo | jyotirjanāya | cakrathuḥ |
ā | norjaṁ | vahatamaśvinā | yuvam |
eha | devā | mayobhuvā | dasrā | hiraṇyavartanī |
uṣarbudho | vahantu | somapītaye |
agnīṣomāvimaṁ | su | me | śṛṇutaṁ | vṛṣaṇā | havam |
prati | sūktāni | haryataṁ | bhavataṁ | dāśuṣe | mayaḥ |
agnīṣomā | yo | adya | vāmidaṁ | vacaḥ | saparyati |
tasmai | dhattaṁ | suvīryaṁ | gavāṁ | poṣaṁ | svaśvyam |
agnīṣomā | yāhutiṁ | yo | vāṁ | dāśāddhaviṣkṛtim |
sa | prajayā | suvīryaṁ | viśvamāyurvyaśnavat |
agnīṣomā | ceti | tadvīryaṁ | vāṁ | yadamuṣṇītamavasaṁ | paṇiṁ | gāḥ |
avātirataṁ | bṛsayasya | śeṣo'vindataṁ | jyotirekaṁ | bahubhyaḥ |
yuvametāni | divi | rocanānyagniśca | soma | sakratū | adhattam |
yuvaṁ | sindhūm̐rabhiśasteravadyādagnīṣomāvamuñcataṁ | gṛbhītān |
ānyaṁ | divo | mātariśvā | jabhārāmathnādanyaṁ | pari | śyeno | adreḥ |
agnīṣomā | brahmaṇā | vāvṛdhānoruṁ | yajñāya | cakrathuru | lokam |
agnīṣomā | haviṣaḥ | prasthitasya | vītaṁ | haryataṁ | vṛṣaṇā | juṣethām |
suśarmāṇā | svavasā | hi | bhūtamathā | dhattaṁ | yajamānāya | śaṁ | yoḥ |
yo | agnīṣomā | haviṣā | saparyāddevadrīcā | manasā | yo | ghṛtena |
tasya | vrataṁ | rakṣataṁ | pātamaṁhaso | viśe | janāya | mahi | śarma | yacchatam |
agnīṣomā | savedasā | sahūtī | vanataṁ | giraḥ |
saṁ | devatrā | babhūvathuḥ |
agnīṣomāvanena | vāṁ | yo | vāṁ | ghṛtena | dāśati |
tasmai | dīdayataṁ | bṛhat |
agnīṣomāvimāni | no | yuvaṁ | havyā | jujoṣatam |
ā | yātamupa | naḥ | sacā |
agnīṣomā | pipṛtamarvato | nā | pyāyantāmusriyā | havyasūdaḥ |
asme | balāni | maghavatsu | dhattaṁ | kṛṇutaṁ | no | adhvaraṁ | śruṣṭimantam |
imaṁ | stomamarhate | jātavedase | rathamiva | saṁ | mahemā | manīṣayā |
bhadrā | hi | naḥ | pramatirasya | saṁsadyagne | sakhye | mā | riṣāmā | vayaṁ | tava |
yasmai | tvamāyajase | sa | sādhatyanarvā | kṣeti | dadhate | suvīryam |
sa | tūtāva | nainamaśnotyaṁhatiragne | sakhye | mā | riṣāmā | vayaṁ | tava |
śakema | tvā | samidhaṁ | sādhayā | dhiyastve | devā | haviradantyāhutam |
tvamādityām̐ | ā | vaha | tānhyuśmasyagne | sakhye | mā | riṣāmā | vayaṁ | tava |
bharāmedhmaṁ | kṛṇavāmā | havīṁṣi | te | citayantaḥ | parvaṇāparvaṇā | vayam |
jīvātave | prataraṁ | sādhayā | dhiyo'gne | sakhye | mā | riṣāmā | vayaṁ | tava |
viśāṁ | gopāsya | caranti | jantavo | dvipacca | yaduta | catuṣpadaktubhiḥ |
citraḥ | praketoṣaso | mahām̐ | asyagne | sakhye | mā | riṣāmā | vayaṁ | tava |
tvamadhvaryuruta | hotāsi | pūrvyaḥ | praśāstā | potā | januṣā | purohitaḥ |
viśvā | vidvām̐ | ārtvijyā | dhīra | puṣyasyagne | sakhye | mā | riṣāmā | vayaṁ | tava |
yo | viśvataḥ | supratīkaḥ | sadṛṅṅasi | dūre | citsantaḻidivāti | rocase |
rātryāścidandho | ati | deva | paśyasyagne | sakhye | mā | riṣāmā | vayaṁ | tava |
pūrvo | devā | bhavatu | sunvato | ratho'smākaṁ | śaṁso | abhyastu | dūḍhyaḥ |
tadā | jānītota | puṣyatā | vaco'gne | sakhye | mā | riṣāmā | vayaṁ | tava |
vadhairduḥśaṁsām̐ | apa | dūḍhyo | jahi | dūre | vā | ye | anti | vā | ke | cidatriṇaḥ |
athā | yajñāya | gṛṇate | sugaṁ | kṛdhyagne | sakhye | mā | riṣāmā | vayaṁ | tava |
yadayukthāruṣā | rohitā | rathe | vātajūtā | vṛṣabhasyeva | te | ravaḥ |
ādinvasi | vanino | dhūmaketunāgne | sakhye | mā | riṣāmā | vayaṁ | tava |
adha | svanāduta | bibhyuḥ | patatriṇo | drapsā | yatte | yavasādo | vyasthiran |
sugaṁ | tatte | tāvakebhyo | rathebhyo'gne | sakhye | mā | riṣāmā | vayaṁ | tava |
ayaṁ | mitrasya | varuṇasya | dhāyase'vayātāṁ | marutāṁ | heḻo | adbhutaḥ |
mṛḻā | su | no | bhūtveṣāṁ | manaḥ | punaragne | sakhye | mā | riṣāmā | vayaṁ | tava |
devo | devānāmasi | mitro | adbhuto | vasurvasūnāmasi | cāruradhvare |
śarmantsyāma | tava | saprathastame'gne | sakhye | mā | riṣāmā | vayaṁ | tava |
tatte | bhadraṁ | yatsamiddhaḥ | sve | dame | somāhuto | jarase | mṛḻayattamaḥ |
dadhāsi | ratnaṁ | draviṇaṁ | ca | dāśuṣe'gne | sakhye | mā | riṣāmā | vayaṁ | tava |
yasmai | tvaṁ | sudraviṇo | dadāśo'nāgāstvamadite | sarvatātā |
yaṁ | bhadreṇa | śavasā | codayāsi | prajāvatā | rādhasā | te | syāma |
sa | tvamagne | saubhagatvasya | vidvānasmākamāyuḥ | pra | tireha | deva |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
dve | virūpe | carataḥ | svarthe | anyānyā | vatsamupa | dhāpayete |
hariranyasyāṁ | bhavati | svadhāvāñchukro | anyasyāṁ | dadṛśe | suvarcāḥ |
daśemaṁ | tvaṣṭurjanayanta | garbhamatandrāso | yuvatayo | vibhṛtram |
tigmānīkaṁ | svayaśasaṁ | janeṣu | virocamānaṁ | pari | ṣīṁ | nayanti |
trīṇi | jānā | pari | bhūṣantyasya | samudraikaṁ | divyekamapsu |
pūrvāmanu | pra | diśaṁ | pārthivānāmṛtūnpraśāsadvi | dadhāvanuṣṭhu |
kemaṁ | vo | niṇyamā | ciketa | vatso | mātṝrjanayata | svadhābhiḥ |
bahvīnāṁ | garbho | apasāmupasthānmahānkavirniścarati | svadhāvān |
āviṣṭyo | vardhate | cārurāsu | jihmānāmūrdhvaḥ | svayaśopasthe |
ubhe | tvaṣṭurbibhyaturjāyamānātpratīcī | siṁhaṁ | prati | joṣayete |
ubhe | bhadre | joṣayete | na | mene | gāvo | na | vāśropa | tasthurevaiḥ |
sa | dakṣāṇāṁ | dakṣapatirbabhūvāñjanti | yaṁ | dakṣiṇato | havirbhiḥ |
udyaṁyamīti | saviteva | bāhūbhe | sicau | yatate | bhīma | ṛñjan |
ucchukramatkamajate | simasmānnavā | mātṛbhyo | vasanā | jahāti |
tveṣaṁ | rūpaṁ | kṛṇutottaraṁ | yatsaṁpṛñcānaḥ | sadane | gobhiradbhiḥ |
kavirbudhnaṁ | pari | marmṛjyate | dhīḥ | sā | devatātā | samitirbabhūva |
uru | te | jrayaḥ | paryeti | budhnaṁ | virocamānaṁ | mahiṣasya | dhāma |
viśvebhiragne | svayaśobhiriddho'dabdhebhiḥ | pāyubhiḥ | pāhyasmān |
dhanvantsrotaḥ | kṛṇute | gātumūrmiṁ | śukrairūrmibhirabhi | nakṣati | kṣām |
viśvā | sanāni | jaṭhareṣu | dhatte'ntarnavāsu | carati | prasūṣu |
evā | no | agne | samidhā | vṛdhāno | revatpāvaka | śravase | vi | bhāhi |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
sa | pratnathā | sahasā | jāyamānaḥ | sadyaḥ | kāvyāni | baḻadhatta | viśvā |
āpaśca | mitraṁ | dhiṣaṇā | ca | sādhandevāgniṁ | dhārayandraviṇodām |
sa | pūrvayā | nividā | kavyatāyorimāḥ | prajājanayanmanūnām |
vivasvatā | cakṣasā | dyāmapaśca | devāgniṁ | dhārayandraviṇodām |
tamīḻata | prathamaṁ | yajñasādhaṁ | viśārīrāhutamṛñjasānam |
ūrjaḥ | putraṁ | bharataṁ | sṛpradānuṁ | devāgniṁ | dhārayandraviṇodām |
sa | mātariśvā | puruvārapuṣṭirvidadgātuṁ | tanayāya | svarvit |
viśāṁ | gopā | janitā | rodasyordevāgniṁ | dhārayandraviṇodām |
naktoṣāsā | varṇamāmemyāne | dhāpayete | śiśumekaṁ | samīcī |
dyāvākṣāmā | rukmo | antarvi | bhāti | devāgniṁ | dhārayandraviṇodām |
rāyo | budhnaḥ | saṁgamano | vasūnāṁ | yajñasya | keturmanmasādhano | veḥ |
amṛtatvaṁ | rakṣamāṇāsainaṁ | devāgniṁ | dhārayandraviṇodām |
nū | ca | purā | ca | sadanaṁ | rayīṇāṁ | jātasya | ca | jāyamānasya | ca | kṣām |
sataśca | gopāṁ | bhavataśca | bhūrerdevāgniṁ | dhārayandraviṇodām |
draviṇodā | draviṇasasturasya | draviṇodāḥ | sanarasya | pra | yaṁsat |
draviṇodā | vīravatīmiṣaṁ | no | draviṇodā | rāsate | dīrghamāyuḥ |
evā | no | agne | samidhā | vṛdhāno | revatpāvaka | śravase | vi | bhāhi |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
apa | naḥ | śośucadaghamagne | śuśugdhyā | rayim |
apa | naḥ | śośucadagham |
sukṣetriyā | sugātuyā | vasūyā | ca | yajāmahe |
apa | naḥ | śośucadagham |
pra | yadbhandiṣṭhaiṣāṁ | prāsmākāsaśca | sūrayaḥ |
apa | naḥ | śośucadagham |
pra | yatte | agne | sūrayo | jāyemahi | pra | te | vayam |
apa | naḥ | śośucadagham |
pra | yadagneḥ | sahasvato | viśvato | yanti | bhānavaḥ |
apa | naḥ | śośucadagham |
tvaṁ | hi | viśvatomukha | viśvataḥ | paribhūrasi |
apa | naḥ | śośucadagham |
dviṣo | no | viśvatomukhāti | nāveva | pāraya |
apa | naḥ | śośucadagham |
sa | naḥ | sindhumiva | nāvayāti | parṣā | svastaye |
apa | naḥ | śośucadagham |
vaiśvānarasya | sumatau | syāma | rājā | hi | kaṁ | bhuvanānāmabhiśrīḥ |
ito | jāto | viśvamidaṁ | vi | caṣṭe | vaiśvānaro | yatate | sūryeṇa |
pṛṣṭo | divi | pṛṣṭo | agniḥ | pṛthivyāṁ | pṛṣṭo | viśvauṣadhīrā | viveśa |
vaiśvānaraḥ | sahasā | pṛṣṭo | agniḥ | sa | no | divā | sa | riṣaḥ | pātu | naktam |
vaiśvānara | tava | tatsatyamastvasmānrāyo | maghavānaḥ | sacantām |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
jātavedase | sunavāma | somamarātīyato | ni | dahāti | vedaḥ |
sa | naḥ | parṣadati | durgāṇi | viśvā | nāveva | sindhuṁ | duritātyagniḥ |
sa | yo | vṛṣā | vṛṣṇyebhiḥ | samokā | maho | divaḥ | pṛthivyāśca | samrāṭ |
satīnasatvā | havyo | bhareṣu | marutvānno | bhavatvindrotī |
yasyānāptaḥ | sūryasyeva | yāmo | bharebhare | vṛtrahā | śuṣmo | asti |
vṛṣantamaḥ | sakhibhiḥ | svebhirevairmarutvānno | bhavatvindrotī |
divo | na | yasya | retaso | dughānāḥ | panthāso | yanti | śavasāparītāḥ |
taraddveṣāḥ | sāsahiḥ | pauṁsyebhirmarutvānno | bhavatvindrotī |
so | aṅgirobhiraṅgirastamo | bhūdvṛṣā | vṛṣabhiḥ | sakhibhiḥ | sakhā | san |
ṛgmibhirṛgmī | gātubhirjyeṣṭho | marutvānno | bhavatvindrotī |
sa | sūnubhirna | rudrebhirṛbhvā | nṛṣāhye | sāsahvām̐ | amitrān |
sanīḻebhiḥ | śravasyāni | tūrvanmarutvānno | bhavatvindrotī |
sa | manyumīḥ | samadanasya | kartāsmākebhirnṛbhiḥ | sūryaṁ | sanat |
asminnahantsatpatiḥ | puruhūto | marutvānno | bhavatvindrotī |
tamūtayo | raṇayañchūrasātau | taṁ | kṣemasya | kṣitayaḥ | kṛṇvata | trām |
sa | viśvasya | karuṇasyeśaiko | marutvānno | bhavatvindrotī |
tamapsanta | śavasotsaveṣu | naro | naramavase | taṁ | dhanāya |
so | andhe | cittamasi | jyotirvidanmarutvānno | bhavatvindrotī |
sa | savyena | yamati | vrādhataścitsa | dakṣiṇe | saṁgṛbhītā | kṛtāni |
sa | kīriṇā | citsanitā | dhanāni | marutvānno | bhavatvindrotī |
sa | grāmebhiḥ | sanitā | sa | rathebhirvide | viśvābhiḥ | kṛṣṭibhirnvadya |
sa | pauṁsyebhirabhibhūraśastīrmarutvānno | bhavatvindrotī |
sa | jāmibhiryatsamajāti | mīḻhe'jāmibhirvā | puruhūtaivaiḥ |
apāṁ | tokasya | tanayasya | jeṣe | marutvānno | bhavatvindrotī |
sa | vajrabhṛddasyuhā | bhīmograḥ | sahasracetāḥ | śatanītha | ṛbhvā |
camrīṣo | na | śavasā | pāñcajanyo | marutvānno | bhavatvindrotī |
tasya | vajraḥ | krandati | smatsvarṣā | divo | na | tveṣo | ravathaḥ | śimīvān |
taṁ | sacante | sanayastaṁ | dhanāni | marutvānno | bhavatvindrotī |
yasyājasraṁ | śavasā | mānamukthaṁ | paribhujadrodasī | viśvataḥ | sīm |
sa | pāriṣatkratubhirmandasāno | marutvānno | bhavatvindrotī |
na | yasya | devā | devatā | na | martāpaścana | śavaso | antamāpuḥ |
sa | prarikvā | tvakṣasā | kṣmo | divaśca | marutvānno | bhavatvindrotī |
rohicchyāvā | sumadaṁśurlalāmīrdyukṣā | rāya | ṛjrāśvasya |
vṛṣaṇvantaṁ | bibhratī | dhūrṣu | rathaṁ | mandrā | ciketa | nāhuṣīṣu | vikṣu |
etattyattendra | vṛṣṇokthaṁ | vārṣāgirābhi | gṛṇanti | rādhaḥ |
ṛjrāśvaḥ | praṣṭibhirambarīṣaḥ | sahadevo | bhayamānaḥ | surādhāḥ |
dasyūñchimyūm̐śca | puruhūtaivairhatvā | pṛthivyāṁ | śarvā | ni | barhīt |
sanatkṣetraṁ | sakhibhiḥ | śvitnyebhiḥ | sanatsūryaṁ | sanadapaḥ | suvajraḥ |
viśvāhendro | adhivaktā | no | astvaparihvṛtāḥ | sanuyāma | vājam |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
pra | mandine | pitumadarcatā | vaco | yaḥ | kṛṣṇagarbhā | nirahannṛjiśvanā |
avasyavo | vṛṣaṇaṁ | vajradakṣiṇaṁ | marutvantaṁ | sakhyāya | havāmahe |
yo | vyaṁsaṁ | jāhṛṣāṇena | manyunā | yaḥ | śambaraṁ | yo | ahanpiprumavratam |
indro | yaḥ | śuṣṇamaśuṣaṁ | nyāvṛṇaṅmarutvantaṁ | sakhyāya | havāmahe |
yasya | dyāvāpṛthivī | pauṁsyaṁ | mahadyasya | vrate | varuṇo | yasya | sūryaḥ |
yasyendrasya | sindhavaḥ | saścati | vrataṁ | marutvantaṁ | sakhyāya | havāmahe |
yo | aśvānāṁ | yo | gavāṁ | gopatirvaśī | yāritaḥ | karmaṇikarmaṇi | sthiraḥ |
vīḻościdindro | yo | asunvato | vadho | marutvantaṁ | sakhyāya | havāmahe |
yo | viśvasya | jagataḥ | prāṇataspatiryo | brahmaṇe | prathamo | gāvindat |
indro | yo | dasyūm̐radharām̐ | avātiranmarutvantaṁ | sakhyāya | havāmahe |
yaḥ | śūrebhirhavyo | yaśca | bhīrubhiryo | dhāvadbhirhūyate | yaśca | jigyubhiḥ |
indraṁ | yaṁ | viśvā | bhuvanābhi | saṁdadhurmarutvantaṁ | sakhyāya | havāmahe |
rudrāṇāmeti | pradiśā | vicakṣaṇo | rudrebhiryoṣā | tanute | pṛthu | jrayaḥ |
indraṁ | manīṣābhyarcati | śrutaṁ | marutvantaṁ | sakhyāya | havāmahe |
yadvā | marutvaḥ | parame | sadhasthe | yadvāvame | vṛjane | mādayāse |
atā | yāhyadhvaraṁ | no | acchā | tvāyā | haviścakṛmā | satyarādhaḥ |
tvāyendra | somaṁ | suṣumā | sudakṣa | tvāyā | haviścakṛmā | brahmavāhaḥ |
adhā | niyutvaḥ | sagaṇo | marudbhirasminyajñe | barhiṣi | mādayasva |
mādayasva | haribhirye | tendra | vi | ṣyasva | śipre | vi | sṛjasva | dhene |
ā | tvā | suśipra | harayo | vahantūśanhavyāni | prati | no | juṣasva |
marutstotrasya | vṛjanasya | gopā | vayamindreṇa | sanuyāma | vājam |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
imāṁ | te | dhiyaṁ | pra | bhare | maho | mahīmasya | stotre | dhiṣaṇā | yattānaje |
tamutsave | ca | prasave | ca | sāsahimindraṁ | devāsaḥ | śavasāmadannanu |
asya | śravo | nadyaḥ | sapta | bibhrati | dyāvākṣāmā | pṛthivī | darśataṁ | vapuḥ |
asme | sūryācandramasābhicakṣe | śraddhe | kamindra | carato | vitarturam |
taṁ | smā | rathaṁ | maghavanprāva | sātaye | jaitraṁ | yaṁ | te | anumadāma | saṁgame |
ājā | nendra | manasā | puruṣṭuta | tvāyadbhyo | maghavañcharma | yaccha | naḥ |
vayaṁ | jayema | tvayā | yujā | vṛtamasmākamaṁśamudavā | bharebhare |
asmabhyamindra | varivaḥ | sugaṁ | kṛdhi | pra | śatrūṇāṁ | maghavanvṛṣṇyā | ruja |
nānā | hi | tvā | havamānā | janeme | dhanānāṁ | dhartaravasā | vipanyavaḥ |
asmākaṁ | smā | rathamā | tiṣṭha | sātaye | jaitraṁ | hīndra | nibhṛtaṁ | manastava |
gojitā | bāhū | amitakratuḥ | simaḥ | karmankarmañchatamūtiḥ | khajaṁkaraḥ |
akalpendraḥ | pratimānamojasāthā | janā | vi | hvayante | siṣāsavaḥ |
utte | śatānmaghavannucca | bhūyasotsahasrādririce | kṛṣṭiṣu | śravaḥ |
amātraṁ | tvā | dhiṣaṇā | titviṣe | mahyadhā | vṛtrāṇi | jighnase | puraṁdara |
triviṣṭidhātu | pratimānamojasastisro | bhūmīrnṛpate | trīṇi | rocanā |
atīdaṁ | viśvaṁ | bhuvanaṁ | vavakṣithāśatrurindra | januṣā | sanādasi |
tvāṁ | deveṣu | prathamaṁ | havāmahe | tvaṁ | babhūtha | pṛtanāsu | sāsahiḥ |
semaṁ | naḥ | kārumupamanyumudbhidamindraḥ | kṛṇotu | prasave | rathaṁ | puraḥ |
tvaṁ | jigetha | na | dhanā | rurodhithārbheṣvājā | maghavanmahatsu | ca |
tvāmugramavase | saṁ | śiśīmasyathā | nendra | havaneṣu | codaya |
viśvāhendro | adhivaktā | no | astvaparihvṛtāḥ | sanuyāma | vājam |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
tattendriyaṁ | paramaṁ | parācairadhārayanta | kavayaḥ | puredam |
kṣamedamanyaddivyanyadasya | samī | pṛcyate | samaneva | ketuḥ |
sa | dhārayatpṛthivīṁ | paprathacca | vajreṇa | hatvā | nirapaḥ | sasarja |
ahannahimabhinadrauhiṇaṁ | vyahanvyaṁsaṁ | maghavā | śacībhiḥ |
sa | jātūbharmā | śraddadhānaujaḥ | puro | vibhindannacaradvi | dāsīḥ |
vidvānvajrindasyave | hetimasyāryaṁ | saho | vardhayā | dyumnamindra |
tadūcuṣe | mānuṣemā | yugāni | kīrtenyaṁ | maghavā | nāma | bibhrat |
upaprayandasyuhatyāya | vajrī | yaddha | sūnuḥ | śravase | nāma | dadhe |
tadasyedaṁ | paśyatā | bhūri | puṣṭaṁ | śradindrasya | dhattana | vīryāya |
sa | gāvindatso | avindadaśvāntsauṣadhīḥ | so | apaḥ | sa | vanāni |
bhūrikarmaṇe | vṛṣabhāya | vṛṣṇe | satyaśuṣmāya | sunavāma | somam |
yādṛtyā | paripanthīva | śūro'yajvano | vibhajanneti | vedaḥ |
tadindra | preva | vīryaṁ | cakartha | yatsasantaṁ | vajreṇābodhayo'him |
anu | tvā | patnīrhṛṣitaṁ | vayaśca | viśve | devāso | amadannanu | tvā |
śuṣṇaṁ | pipruṁ | kuyavaṁ | vṛtramindra | yadāvadhīrvi | puraḥ | śambarasya |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
yoniṣṭendra | niṣade | akāri | tamā | ni | ṣīda | svāno | nārvā |
vimucyā | vayo'vasāyāśvāndoṣā | vastorvahīyasaḥ | prapitve |
o | tye | narendramūtaye | gurnū | cittāntsadyo | adhvano | jagamyāt |
devāso | manyuṁ | dāsasya | ścamnante | nā | vakṣantsuvitāya | varṇam |
ava | tmanā | bharate | ketavedāva | tmanā | bharate | phenamudan |
kṣīreṇa | snātaḥ | kuyavasya | yoṣe | hate | te | syātāṁ | pravaṇe | śiphāyāḥ |
yuyopa | nābhiruparasyāyoḥ | pra | pūrvābhistirate | rāṣṭi | śūraḥ |
añjasī | kuliśī | vīrapatnī | payo | hinvānodabhirbharante |
prati | yatsyā | nīthādarśi | dasyoroko | nācchā | sadanaṁ | jānatī | gāt |
adha | smā | no | maghavañcarkṛtādinmā | no | magheva | niṣṣapī | parā | dāḥ |
sa | tvaṁ | nendra | sūrye | so | apsvanāgāstvā | bhaja | jīvaśaṁse |
māntarāṁ | bhujamā | rīriṣo | naḥ | śraddhitaṁ | te | mahatendriyāya |
adhā | manye | śratte | asmādhāyi | vṛṣā | codasva | mahate | dhanāya |
mā | no | akṛte | puruhūta | yonāvindra | kṣudhyadbhyo | vayāsutiṁ | dāḥ |
mā | no | vadhīrindra | mā | parā | dā | mā | naḥ | priyā | bhojanāni | pra | moṣīḥ |
āṇḍā | mā | no | maghavañchakra | nirbhenmā | naḥ | pātrā | bhetsahajānuṣāṇi |
arvāṅehi | somakāmaṁ | tvāhurayaṁ | sutastasya | pibā | madāya |
uruvyacā | jaṭharā | vṛṣasva | piteva | naḥ | śṛṇuhi | hūyamānaḥ |
candramāpsvantarā | suparṇo | dhāvate | divi |
na | vo | hiraṇyanemayaḥ | padaṁ | vindanti | vidyuto | vittaṁ | me | asya | rodasī |
arthamidvo | arthinā | jāyā | yuvate | patim |
tuñjāte | vṛṣṇyaṁ | payaḥ | paridāya | rasaṁ | duhe | vittaṁ | me | asya | rodasī |
mo | ṣu | devādaḥ | svarava | pādi | divaspari |
mā | somyasya | śaṁbhuvaḥ | śūne | bhūma | kadā | cana | vittaṁ | me | asya | rodasī |
yajñaṁ | pṛcchāmyavamaṁ | sa | taddūto | vi | vocati |
kva | ṛtaṁ | pūrvyaṁ | gataṁ | kastadbibharti | nūtano | vittaṁ | me | asya | rodasī |
amī | ye | devāḥ | sthana | triṣvā | rocane | divaḥ |
kadva | ṛtaṁ | kadanṛtaṁ | kva | pratnā | vāhutirvittaṁ | me | asya | rodasī |
kadva | ṛtasya | dharṇasi | kadvaruṇasya | cakṣaṇam |
kadaryamṇo | mahaspathāti | krāmema | dūḍhyo | vittaṁ | me | asya | rodasī |
ahaṁ | so | asmi | yaḥ | purā | sute | vadāmi | kāni | cit |
taṁ | mā | vyantyādhyo | vṛko | na | tṛṣṇajaṁ | mṛgaṁ | vittaṁ | me | asya | rodasī |
saṁ | mā | tapantyabhitaḥ | sapatnīriva | parśavaḥ |
mūṣo | na | śiśnā | vyadanti | mādhyaḥ | stotāraṁ | te | śatakrato | vittaṁ | me | asya | rodasī |
amī | ye | sapta | raśmayastatrā | me | nābhirātatā |
tritastadvedāptyaḥ | sa | jāmitvāya | rebhati | vittaṁ | me | asya | rodasī |
amī | ye | pañcokṣaṇo | madhye | tasthurmaho | divaḥ |
devatrā | nu | pravācyaṁ | sadhrīcīnā | ni | vāvṛturvittaṁ | me | asya | rodasī |
suparṇaita | āsate | madhyārodhane | divaḥ |
te | sedhanti | patho | vṛkaṁ | tarantaṁ | yahvatīrapo | vittaṁ | me | asya | rodasī |
navyaṁ | tadukthyaṁ | hitaṁ | devāsaḥ | supravācanam |
ṛtamarṣanti | sindhavaḥ | satyaṁ | tātāna | sūryo | vittaṁ | me | asya | rodasī |
agne | tava | tyadukthyaṁ | deveṣvastyāpyam |
sa | naḥ | satto | manuṣvadā | devānyakṣi | viduṣṭaro | vittaṁ | me | asya | rodasī |
satto | hotā | manuṣvadā | devām̐ | acchā | viduṣṭaraḥ |
agnirhavyā | suṣūdati | devo | deveṣu | medhiro | vittaṁ | me | asya | rodasī |
brahmā | kṛṇoti | varuṇo | gātuvidaṁ | tamīmahe |
vyūrṇoti | hṛdā | matiṁ | navyo | jāyatāmṛtaṁ | vittaṁ | me | asya | rodasī |
asau | yaḥ | panthādityo | divi | pravācyaṁ | kṛtaḥ |
na | sa | devātikrame | taṁ | martāso | na | paśyatha | vittaṁ | me | asya | rodasī |
tritaḥ | kūpe'vahito | devānhavatotaye |
tacchuśrāva | bṛhaspatiḥ | kṛṇvannaṁhūraṇāduru | vittaṁ | me | asya | rodasī |
aruṇo | mā | sakṛdvṛkaḥ | pathā | yantaṁ | dadarśa | hi |
ujjihīte | nicāyyā | taṣṭeva | pṛṣṭyāmayī | vittaṁ | me | asya | rodasī |
enāṅgūṣeṇa | vayamindravanto'bhi | ṣyāma | vṛjane | sarvavīrāḥ |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
indraṁ | mitraṁ | varuṇamagnimūtaye | mārutaṁ | śardho | aditiṁ | havāmahe |
rathaṁ | na | durgādvasavaḥ | sudānavo | viśvasmānno | aṁhaso | niṣpipartana |
tādityā | ā | gatā | sarvatātaye | bhūta | devā | vṛtratūryeṣu | śaṁbhuvaḥ |
rathaṁ | na | durgādvasavaḥ | sudānavo | viśvasmānno | aṁhaso | niṣpipartana |
avantu | naḥ | pitaraḥ | supravācanota | devī | devaputre | ṛtāvṛdhā |
rathaṁ | na | durgādvasavaḥ | sudānavo | viśvasmānno | aṁhaso | niṣpipartana |
narāśaṁsaṁ | vājinaṁ | vājayanniha | kṣayadvīraṁ | pūṣaṇaṁ | sumnairīmahe |
rathaṁ | na | durgādvasavaḥ | sudānavo | viśvasmānno | aṁhaso | niṣpipartana |
bṛhaspate | sadaminnaḥ | sugaṁ | kṛdhi | śaṁ | yoryatte | manurhitaṁ | tadīmahe |
rathaṁ | na | durgādvasavaḥ | sudānavo | viśvasmānno | aṁhaso | niṣpipartana |
indraṁ | kutso | vṛtrahaṇaṁ | śacīpatiṁ | kāṭe | nibāḻha | ṛṣirahvadūtaye |
rathaṁ | na | durgādvasavaḥ | sudānavo | viśvasmānno | aṁhaso | niṣpipartana |
devairno | devyaditirni | pātu | devastrātā | trāyatāmaprayucchan |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
yajño | devānāṁ | pratyeti | sumnamādityāso | bhavatā | mṛḻayantaḥ |
ā | vo'rvācī | sumatirvavṛtyādaṁhościdyā | varivovittarāsat |
upa | no | devāvasā | gamantvaṅgirasāṁ | sāmabhiḥ | stūyamānāḥ |
indrendriyairmaruto | marudbhirādityairno | aditiḥ | śarma | yaṁsat |
tannendrastadvaruṇastadagnistadaryamā | tatsavitā | cano | dhāt |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
yendrāgnī | citratamo | ratho | vāmabhi | viśvāni | bhuvanāni | caṣṭe |
tenā | yātaṁ | sarathaṁ | tasthivāṁsāthā | somasya | pibataṁ | sutasya |
yāvadidaṁ | bhuvanaṁ | viśvamastyuruvyacā | varimatā | gabhīram |
tāvām̐ | ayaṁ | pātave | somo | astvaramindrāgnī | manase | yuvabhyām |
cakrāthe | hi | sadhryaṅnāma | bhadraṁ | sadhrīcīnā | vṛtrahaṇota | sthaḥ |
tāvindrāgnī | sadhryañcā | niṣadyā | vṛṣṇaḥ | somasya | vṛṣaṇā | vṛṣethām |
samiddheṣvagniṣvānajānā | yatasrucā | barhiru | tistirāṇā |
tīvraiḥ | somaiḥ | pariṣiktebhirarvāgendrāgnī | saumanasāya | yātam |
yānīndrāgnī | cakrathurvīryāṇi | yāni | rūpāṇyuta | vṛṣṇyāni |
yā | vāṁ | pratnāni | sakhyā | śivāni | tebhiḥ | somasya | pibataṁ | sutasya |
yadabravaṁ | prathamaṁ | vāṁ | vṛṇāno'yaṁ | somo | asurairno | vihavyaḥ |
tāṁ | satyāṁ | śraddhāmabhyā | hi | yātamathā | somasya | pibataṁ | sutasya |
yadindrāgnī | madathaḥ | sve | duroṇe | yadbrahmaṇi | rājani | vā | yajatrā |
ataḥ | pari | vṛṣaṇāvā | hi | yātamathā | somasya | pibataṁ | sutasya |
yadindrāgnī | yaduṣu | turvaśeṣu | yaddruhyuṣvanuṣu | pūruṣu | sthaḥ |
ataḥ | pari | vṛṣaṇāvā | hi | yātamathā | somasya | pibataṁ | sutasya |
yadindrāgnī | avamasyāṁ | pṛthivyāṁ | madhyamasyāṁ | paramasyāmuta | sthaḥ |
ataḥ | pari | vṛṣaṇāvā | hi | yātamathā | somasya | pibataṁ | sutasya |
yadindrāgnī | paramasyāṁ | pṛthivyāṁ | madhyamasyāmavamasyāmuta | sthaḥ |
ataḥ | pari | vṛṣaṇāvā | hi | yātamathā | somasya | pibataṁ | sutasya |
yadindrāgnī | divi | ṣṭho | yatpṛthivyāṁ | yatparvateṣvoṣadhīṣvapsu |
ataḥ | pari | vṛṣaṇāvā | hi | yātamathā | somasya | pibataṁ | sutasya |
yadindrāgnī | uditā | sūryasya | madhye | divaḥ | svadhayā | mādayethe |
ataḥ | pari | vṛṣaṇāvā | hi | yātamathā | somasya | pibataṁ | sutasya |
evendrāgnī | papivāṁsā | sutasya | viśvāsmabhyaṁ | saṁ | jayataṁ | dhanāni |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
vi | hyakhyaṁ | manasā | vasyecchannindrāgnī | jñāsota | vā | sajātān |
nānyā | yuvatpramatirasti | mahyaṁ | sa | vāṁ | dhiyaṁ | vājayantīmatakṣam |
aśravaṁ | hi | bhūridāvattarā | vāṁ | vijāmāturuta | vā | ghā | syālāt |
athā | somasya | prayatī | yuvabhyāmindrāgnī | stomaṁ | janayāmi | navyam |
mā | cchedma | raśmīm̐riti | nādhamānāḥ | pitṝṇāṁ | śaktīranuyacchamānāḥ |
indrāgnibhyāṁ | kaṁ | vṛṣaṇo | madanti | tā | hyadrī | dhiṣaṇāyopasthe |
yuvābhyāṁ | devī | dhiṣaṇā | madāyendrāgnī | somamuśatī | sunoti |
tāvaśvinā | bhadrahastā | supāṇī | ā | dhāvataṁ | madhunā | pṛṅktamapsu |
yuvāmindrāgnī | vasuno | vibhāge | tavastamā | śuśrava | vṛtrahatye |
tāvāsadyā | barhiṣi | yajñe | asminpra | carṣaṇī | mādayethāṁ | sutasya |
pra | carṣaṇibhyaḥ | pṛtanāhaveṣu | pra | pṛthivyā | riricāthe | divaśca |
pra | sindhubhyaḥ | pra | giribhyo | mahitvā | prendrāgnī | viśvā | bhuvanātyanyā |
ā | bharataṁ | śikṣataṁ | vajrabāhū | asmām̐ | indrāgnī | avataṁ | śacībhiḥ |
ime | nu | te | raśmayaḥ | sūryasya | yebhiḥ | sapitvaṁ | pitaro | nāsan |
puraṁdarā | śikṣataṁ | vajrahastāsmām̐ | indrāgnī | avataṁ | bhareṣu |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
tataṁ | me | apastadu | tāyate | punaḥ | svādiṣṭhā | dhītirucathāya | śasyate |
ayaṁ | samudreha | viśvadevyaḥ | svāhākṛtasya | samu | tṛpṇuta | ṛbhavaḥ |
ābhogayaṁ | pra | yadicchantāitanāpākāḥ | prāñco | mama | ke | cidāpayaḥ |
saudhanvanāsaścaritasya | bhūmanāgacchata | saviturdāśuṣo | gṛham |
tatsavitā | vo'mṛtatvamāsuvadagohyaṁ | yacchravayantāitana |
tyaṁ | ciccamasamasurasya | bhakṣaṇamekaṁ | santamakṛṇutā | caturvayam |
viṣṭvī | śamī | taraṇitvena | vāghato | martāsaḥ | santo | amṛtatvamānaśuḥ |
saudhanvanā | ṛbhavaḥ | sūracakṣasaḥ | saṁvatsare | samapṛcyanta | dhītibhiḥ |
kṣetramiva | vi | mamustejanenam̐ | ekaṁ | pātramṛbhavo | jehamānam |
upastutopamaṁ | nādhamānāmartyeṣu | śravecchamānāḥ |
ā | manīṣāmantarikṣasya | nṛbhyaḥ | sruceva | ghṛtaṁ | juhavāma | vidmanā |
taraṇitvā | ye | piturasya | saścira | ṛbhavo | vājamaruhandivo | rajaḥ |
ṛbhurnendraḥ | śavasā | navīyānṛbhurvājebhirvasubhirvasurdadiḥ |
yuṣmākaṁ | devāvasāhani | priye'bhi | tiṣṭhema | pṛtsutīrasunvatām |
niścarmaṇa | ṛbhavo | gāmapiṁśata | saṁ | vatsenāsṛjatā | mātaraṁ | punaḥ |
saudhanvanāsaḥ | svapasyayā | naro | jivrī | yuvānā | pitarākṛṇotana |
vājebhirno | vājasātāvaviḍḍhyṛbhumām̐ | indra | citramā | darṣi | rādhaḥ |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
takṣanrathaṁ | suvṛtaṁ | vidmanāpasastakṣanharīndravāhā | vṛṣaṇvasū |
takṣanpitṛbhyāmṛbhavo | yuvadvayastakṣanvatsāya | mātaraṁ | sacābhuvam |
ā | no | yajñāya | takṣata | ṛbhumadvayaḥ | kratve | dakṣāya | suprajāvatīmiṣam |
yathā | kṣayāma | sarvavīrayā | viśā | tannaḥ | śardhāya | dhāsathā | svindriyam |
ā | takṣata | sātimasmabhyamṛbhavaḥ | sātiṁ | rathāya | sātimarvate | naraḥ |
sātiṁ | no | jaitrīṁ | saṁ | maheta | viśvahā | jāmimajāmiṁ | pṛtanāsu | sakṣaṇim |
ṛbhukṣaṇamindramā | huvotaya | ṛbhūnvājānmarutaḥ | somapītaye |
ubhā | mitrāvaruṇā | nūnamaśvinā | te | no | hinvantu | sātaye | dhiye | jiṣe |
ṛbhurbharāya | saṁ | śiśātu | sātiṁ | samaryajidvājo | asmām̐ | aviṣṭu |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
īḻe | dyāvāpṛthivī | pūrvacittaye'gniṁ | gharmaṁ | surucaṁ | yāmanniṣṭaye |
yābhirbhare | kāramaṁśāya | jinvathastābhirū | ṣūtibhiraśvinā | gatam |
yuvordānāya | subharāsaścato | rathamā | tasthurvacasaṁ | na | mantave |
yābhirdhiyo'vathaḥ | karmanniṣṭaye | tābhirū | ṣūtibhiraśvinā | gatam |
yuvaṁ | tāsāṁ | divyasya | praśāsane | viśāṁ | kṣayatho | amṛtasya | majmanā |
yābhirdhenumasvaṁ | pinvatho | narā | tābhirū | ṣūtibhiraśvinā | gatam |
yābhiḥ | parijmā | tanayasya | majmanā | dvimātā | tūrṣu | taraṇirvibhūṣati |
yābhistrimanturabhavadvicakṣaṇastābhirū | ṣūtibhiraśvinā | gatam |
yābhī | rebhaṁ | nivṛtaṁ | sitamadbhyodvandanamairayataṁ | svardṛśe |
yābhiḥ | kaṇvaṁ | pra | siṣāsantamāvataṁ | tābhirū | ṣūtibhiraśvinā | gatam |
yābhirantakaṁ | jasamānamāraṇe | bhujyuṁ | yābhiravyathibhirjijinvathuḥ |
yābhiḥ | karkandhuṁ | vayyaṁ | ca | jinvathastābhirū | ṣūtibhiraśvinā | gatam |
yābhiḥ | śucantiṁ | dhanasāṁ | suṣaṁsadaṁ | taptaṁ | gharmamomyāvantamatraye |
yābhiḥ | pṛśniguṁ | purukutsamāvataṁ | tābhirū | ṣūtibhiraśvinā | gatam |
yābhiḥ | śacībhirvṛṣaṇā | parāvṛjaṁ | prāndhaṁ | śroṇaṁ | cakṣasaitave | kṛthaḥ |
yābhirvartikāṁ | grasitāmamuñcataṁ | tābhirū | ṣūtibhiraśvinā | gatam |
yābhiḥ | sindhuṁ | madhumantamasaścataṁ | vasiṣṭhaṁ | yābhirajarāvajinvatam |
yābhiḥ | kutsaṁ | śrutaryaṁ | naryamāvataṁ | tābhirū | ṣūtibhiraśvinā | gatam |
yābhirviśpalāṁ | dhanasāmatharvyaṁ | sahasramīḻhājāvajinvatam |
yābhirvaśamaśvyaṁ | preṇimāvataṁ | tābhirū | ṣūtibhiraśvinā | gatam |
yābhiḥ | sudānū | auśijāya | vaṇije | dīrghaśravase | madhu | kośo | akṣarat |
kakṣīvantaṁ | stotāraṁ | yābhirāvataṁ | tābhirū | ṣūtibhiraśvinā | gatam |
yābhī | rasāṁ | kṣodasodnaḥ | pipinvathuranaśvaṁ | yābhī | rathamāvataṁ | jiṣe |
yābhistriśokosriyā | udājata | tābhirū | ṣūtibhiraśvinā | gatam |
yābhiḥ | sūryaṁ | pariyāthaḥ | parāvati | mandhātāraṁ | kṣaitrapatyeṣvāvatam |
yābhirvipraṁ | pra | bharadvājamāvataṁ | tābhirū | ṣūtibhiraśvinā | gatam |
yābhirmahāmatithigvaṁ | kaśojuvaṁ | divodāsaṁ | śambarahatyāvatam |
yābhiḥ | pūrbhidye | trasadasyumāvataṁ | tābhirū | ṣūtibhiraśvinā | gatam |
yābhirvamraṁ | vipipānamupastutaṁ | kaliṁ | yābhirvittajāniṁ | duvasyathaḥ |
yābhirvyaśvamuta | pṛthimāvataṁ | tābhirū | ṣūtibhiraśvinā | gatam |
yābhirnarā | śayave | yābhiratraye | yābhiḥ | purā | manave | gātumīṣathuḥ |
yābhiḥ | śārīrājataṁ | syūmaraśmaye | tābhirū | ṣūtibhiraśvinā | gatam |
yābhiḥ | paṭharvā | jaṭharasya | majmanāgnirnādīdecciteddho | ajmannā |
yābhiḥ | śaryātamavatho | mahādhane | tābhirū | ṣūtibhiraśvinā | gatam |
yābhiraṅgiro | manasā | niraṇyatho'graṁ | gacchatho | vivare | goarṇasaḥ |
yābhirmanuṁ | śūramiṣā | samāvataṁ | tābhirū | ṣūtibhiraśvinā | gatam |
yābhiḥ | patnīrvimadāya | nyūhathurā | gha | vā | yābhiraruṇīraśikṣatam |
yābhiḥ | sudāsohathuḥ | sudevyaṁ | tābhirū | ṣūtibhiraśvinā | gatam |
yābhiḥ | śaṁtātī | bhavatho | dadāśuṣe | bhujyuṁ | yābhiravatho | yābhiradhrigum |
omyāvatīṁ | subharāmṛtastubhaṁ | tābhirū | ṣūtibhiraśvinā | gatam |
yābhiḥ | kṛśānumasane | duvasyatho | jave | yābhiryūno | arvantamāvatam |
madhu | priyaṁ | bharatho | yatsaraḍbhyastābhirū | ṣūtibhiraśvinā | gatam |
yābhirnaraṁ | goṣuyudhaṁ | nṛṣāhye | kṣetrasya | sātā | tanayasya | jinvathaḥ |
yābhī | rathām̐ | avatho | yābhirarvatastābhirū | ṣūtibhiraśvinā | gatam |
yābhiḥ | kutsamārjuneyaṁ | śatakratū | pra | turvītiṁ | pra | ca | dabhītimāvatam |
yābhirdhvasantiṁ | puruṣantimāvataṁ | tābhirū | ṣūtibhiraśvinā | gatam |
apnasvatīmaśvinā | vācamasme | kṛtaṁ | no | dasrā | vṛṣaṇā | manīṣām |
adyūtye'vase | ni | hvaye | vāṁ | vṛdhe | ca | no | bhavataṁ | vājasātau |
dyubhiraktubhiḥ | pari | pātamasmānariṣṭebhiraśvinā | saubhagebhiḥ |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
idaṁ | śreṣṭhaṁ | jyotiṣāṁ | jyotirāgāccitraḥ | praketo | ajaniṣṭa | vibhvā |
yathā | prasūtā | savituḥ | savāyam̐ | evā | rātryuṣase | yonimāraik |
ruśadvatsā | ruśatī | śvetyāgādāraigu | kṛṣṇā | sadanānyasyāḥ |
samānabandhū | amṛte | anūcī | dyāvā | varṇaṁ | caratāmināne |
samāno | adhvā | svasroranantastamanyānyā | carato | devaśiṣṭe |
na | methete | na | tasthatuḥ | sumeke | naktoṣasā | samanasā | virūpe |
bhāsvatī | netrī | sūnṛtānāmaceti | citrā | vi | duro | nāvaḥ |
prārpyā | jagadvyu | no | rāyo | akhyaduṣājīgarbhuvanāni | viśvā |
jihmaśye | caritave | maghonyābhogayeṣṭaye | rāyo | tvam |
dabhraṁ | paśyadbhyorviyā | vicakṣoṣā | ajīgarbhuvanāni | viśvā |
kṣatrāya | tvaṁ | śravase | tvaṁ | mahīyeṣṭaye | tvamarthamiva | tvamityai |
visadṛśā | jīvitābhipracakṣoṣā | ajīgarbhuvanāni | viśvā |
eṣā | divo | duhitā | pratyadarśi | vyucchantī | yuvatiḥ | śukravāsāḥ |
viśvasyeśānā | pārthivasya | vasvoṣo | adyeha | subhage | vyuccha |
parāyatīnāmanveti | pāthāyatīnāṁ | prathamā | śaśvatīnām |
vyucchantī | jīvamudīrayantyuṣā | mṛtaṁ | kaṁ | cana | bodhayantī |
uṣo | yadagniṁ | samidhe | cakartha | vi | yadāvaścakṣasā | sūryasya |
yanmānuṣānyakṣyamāṇām̐ | ajīgastaddeveṣu | cakṛṣe | bhadramapnaḥ |
kiyātyā | yatsamayā | bhavāti | yā | vyūṣuryāśca | nūnaṁ | vyucchān |
anu | pūrvāḥ | kṛpate | vāvaśānā | pradīdhyānā | joṣamanyābhireti |
īyuṣṭe | ye | pūrvatarāmapaśyanvyucchantīmuṣasaṁ | martyāsaḥ |
asmābhirū | nu | praticakṣyābhūdo | te | yanti | ye | aparīṣu | paśyān |
yāvayaddveṣā | ṛtapā | ṛtejāḥ | sumnāvarī | sūnṛterayantī |
sumaṅgalīrbibhratī | devavītimihādyoṣaḥ | śreṣṭhatamā | vyuccha |
śaśvatpuroṣā | vyuvāsa | devyatho | adyedaṁ | vyāvo | maghonī |
atho | vyucchāduttarām̐ | anu | dyūnajarāmṛtā | carati | svadhābhiḥ |
vyañjibhirdivātāsvadyaudapa | kṛṣṇāṁ | nirṇijaṁ | devyāvaḥ |
prabodhayantyaruṇebhiraśvairoṣā | yāti | suyujā | rathena |
āvahantī | poṣyā | vāryāṇi | citraṁ | ketuṁ | kṛṇute | cekitānā |
īyuṣīṇāmupamā | śaśvatīnāṁ | vibhātīnāṁ | prathamoṣā | vyaśvait |
udīrdhvaṁ | jīvo | asurnāgādapa | prāgāttamā | jyotireti |
āraikpanthāṁ | yātave | sūryāyāganma | yatra | pratirantāyuḥ |
syūmanā | vācodiyarti | vahniḥ | stavāno | rebhoṣaso | vibhātīḥ |
adyā | taduccha | gṛṇate | maghonyasme | āyurni | didīhi | prajāvat |
yā | gomatīruṣasaḥ | sarvavīrā | vyucchanti | dāśuṣe | martyāya |
vāyoriva | sūnṛtānāmudarke | tāśvadā | aśnavatsomasutvā |
mātā | devānāmaditeranīkaṁ | yajñasya | keturbṛhatī | vi | bhāhi |
praśastikṛdbrahmaṇe | no | vyucchā | no | jane | janaya | viśvavāre |
yaccitramapnoṣaso | vahantījānāya | śaśamānāya | bhadram |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
imā | rudrāya | tavase | kapardine | kṣayadvīrāya | pra | bharāmahe | matīḥ |
yathā | śamasaddvipade | catuṣpade | viśvaṁ | puṣṭaṁ | grāme | asminnanāturam |
mṛḻā | no | rudrota | no | mayaskṛdhi | kṣayadvīrāya | namasā | vidhema | te |
yacchaṁ | ca | yośca | manurāyeje | pitā | tadaśyāma | tava | rudra | praṇītiṣu |
aśyāma | te | sumatiṁ | devayajyayā | kṣayadvīrasya | tava | rudra | mīḍhvaḥ |
sumnāyannidviśo | asmākamā | carāriṣṭavīrā | juhavāma | te | haviḥ |
tveṣaṁ | vayaṁ | rudraṁ | yajñasādhaṁ | vaṅkuṁ | kavimavase | ni | hvayāmahe |
āre | asmaddaivyaṁ | heḻo | asyatu | sumatimidvayamasyā | vṛṇīmahe |
divo | varāhamaruṣaṁ | kapardinaṁ | tveṣaṁ | rūpaṁ | namasā | ni | hvayāmahe |
haste | bibhradbheṣajā | vāryāṇi | śarma | varma | cchardirasmabhyaṁ | yaṁsat |
idaṁ | pitre | marutāmucyate | vacaḥ | svādoḥ | svādīyo | rudrāya | vardhanam |
rāsvā | ca | no | amṛta | martabhojanaṁ | tmane | tokāya | tanayāya | mṛḻa |
mā | no | mahāntamuta | mā | no | arbhakaṁ | mā | nokṣantamuta | mā | nokṣitam |
mā | no | vadhīḥ | pitaraṁ | mota | mātaraṁ | mā | naḥ | priyāstanvo | rudra | rīriṣaḥ |
mā | nastoke | tanaye | mā | nāyau | mā | no | goṣu | mā | no | aśveṣu | rīriṣaḥ |
vīrānmā | no | rudra | bhāmito | vadhīrhaviṣmantaḥ | sadamittvā | havāmahe |
upa | te | stomānpaśupevākaraṁ | rāsvā | pitarmarutāṁ | sumnamasme |
bhadrā | hi | te | sumatirmṛḻayattamāthā | vayamavette | vṛṇīmahe |
āre | te | goghnamuta | pūruṣaghnaṁ | kṣayadvīra | sumnamasme | te | astu |
mṛḻā | ca | no | adhi | ca | brūhi | devādhā | ca | naḥ | śarma | yaccha | dvibarhāḥ |
avocāma | namo | asmāvasyavaḥ | śṛṇotu | no | havaṁ | rudro | marutvān |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
citraṁ | devānāmudagādanīkaṁ | cakṣurmitrasya | varuṇasyāgneḥ |
āprā | dyāvāpṛthivī | antarikṣaṁ | sūryātmā | jagatastasthuṣaśca |
sūryo | devīmuṣasaṁ | rocamānāṁ | maryo | na | yoṣāmabhyeti | paścāt |
yatrā | naro | devayanto | yugāni | vitanvate | prati | bhadrāya | bhadram |
bhadrāśvā | haritaḥ | sūryasya | citraitagvā | anumādyāsaḥ |
namasyanto | divā | pṛṣṭhamasthuḥ | pari | dyāvāpṛthivī | yanti | sadyaḥ |
tatsūryasya | devatvaṁ | tanmahitvaṁ | madhyā | kartorvitataṁ | saṁ | jabhāra |
yadedayukta | haritaḥ | sadhasthādādrātrī | vāsastanute | simasmai |
tanmitrasya | varuṇasyābhicakṣe | sūryo | rūpaṁ | kṛṇute | dyorupasthe |
anantamanyadruśadasya | pājaḥ | kṛṣṇamanyaddharitaḥ | saṁ | bharanti |
adyā | devoditā | sūryasya | niraṁhasaḥ | pipṛtā | niravadyāt |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
nāsatyābhyāṁ | barhiriva | pra | vṛñje | stomām̐ | iyarmyabhriyeva | vātaḥ |
yāvarbhagāya | vimadāya | jāyāṁ | senājuvā | nyūhatū | rathena |
vīḻupatmabhirāśuhemabhirvā | devānāṁ | vā | jūtibhiḥ | śāśadānā |
tadrāsabho | nāsatyā | sahasramājā | yamasya | pradhane | jigāya |
tugro | ha | bhujyumaśvinodameghe | rayiṁ | na | kaścinmamṛvām̐ | avāhāḥ |
tamūhathurnaubhirātmanvatībhirantarikṣaprudbhirapodakābhiḥ |
tisraḥ | kṣapastrirahātivrajadbhirnāsatyā | bhujyumūhathuḥ | pataṁgaiḥ |
samudrasya | dhanvannārdrasya | pāre | tribhī | rathaiḥ | śatapadbhiḥ | ṣaḻaśvaiḥ |
anārambhaṇe | tadavīrayethāmanāsthāne | agrabhaṇe | samudre |
yadaśvinohathurbhujyumastaṁ | śatāritrāṁ | nāvamātasthivāṁsam |
yamaśvinā | dadathuḥ | śvetamaśvamaghāśvāya | śaśvaditsvasti |
tadvāṁ | dātraṁ | mahi | kīrtenyaṁ | bhūtpaidvo | vājī | sadamiddhavyo | aryaḥ |
yuvaṁ | narā | stuvate | pajriyāya | kakṣīvate | aradataṁ | puraṁdhim |
kārotarācchaphādaśvasya | vṛṣṇaḥ | śataṁ | kumbhām̐ | asiñcataṁ | surāyāḥ |
himenāgniṁ | ghraṁsamavārayethāṁ | pitumatīmūrjamasmādhattam |
ṛbīse | atrimaśvināvanītamunninyathuḥ | sarvagaṇaṁ | svasti |
parāvataṁ | nāsatyānudethāmuccābudhnaṁ | cakrathurjihmabāram |
kṣarannāpo | na | pāyanāya | rāye | sahasrāya | tṛṣyate | gotamasya |
jujuruṣo | nāsatyota | vavriṁ | prāmuñcataṁ | drāpimiva | cyavānāt |
prātirataṁ | jahitasyāyurdasrāditpatimakṛṇutaṁ | kanīnām |
tadvāṁ | narā | śaṁsyaṁ | rādhyaṁ | cābhiṣṭimannāsatyā | varūtham |
yadvidvāṁsā | nidhimivāpagūḻhamuddarśatādūpathurvandanāya |
tadvāṁ | narā | sanaye | daṁsogramāviṣkṛṇomi | tanyaturna | vṛṣṭim |
dadhyaṅha | yanmadhvātharvaṇo | vāmaśvasya | śīrṣṇā | pra | yadīmuvāca |
ajohavīnnāsatyā | karā | vāṁ | mahe | yāmanpurubhujā | puraṁdhiḥ |
śrutaṁ | tacchāsuriva | vadhrimatyā | hiraṇyahastamaśvināvadattam |
āsno | vṛkasya | vartikāmabhīke | yuvaṁ | narā | nāsatyāmumuktam |
uto | kaviṁ | purubhujā | yuvaṁ | ha | kṛpamāṇamakṛṇutaṁ | vicakṣe |
caritraṁ | hi | verivācchedi | parṇamājā | khelasya | paritakmyāyām |
sadyo | jaṅghāmāyasīṁ | viśpalāyai | dhane | hite | sartave | pratyadhattam |
śataṁ | meṣānvṛkye | cakṣadānamṛjrāśvaṁ | taṁ | pitāndhaṁ | cakāra |
tasmākṣī | nāsatyā | vicakṣādhattaṁ | dasrā | bhiṣajāvanarvan |
ā | vāṁ | rathaṁ | duhitā | sūryasya | kārṣmevātiṣṭhadarvatā | jayantī |
viśve | devānvamanyanta | hṛdbhiḥ | samu | śriyā | nāsatyā | sacethe |
yadayātaṁ | divodāsāya | vartirbharadvājāyāśvinā | hayantā |
revaduvāha | sacano | ratho | vāṁ | vṛṣabhaśca | śiṁśumāraśca | yuktā |
rayiṁ | sukṣatraṁ | svapatyamāyuḥ | suvīryaṁ | nāsatyā | vahantā |
ā | jahnāvīṁ | samanasopa | vājaistrirahno | bhāgaṁ | dadhatīmayātam |
pariviṣṭaṁ | jāhuṣaṁ | viśvataḥ | sīṁ | sugebhirnaktamūhathū | rajobhiḥ |
vibhindunā | nāsatyā | rathena | vi | parvatām̐ | ajarayū | ayātam |
ekasyā | vastorāvataṁ | raṇāya | vaśamaśvinā | sanaye | sahasrā |
nirahataṁ | ducchunendravantā | pṛthuśravaso | vṛṣaṇāvarātīḥ |
śarasya | cidārcatkasyāvatādā | nīcāduccā | cakrathuḥ | pātave | vāḥ |
śayave | cinnāsatyā | śacībhirjasuraye | staryaṁ | pipyathurgām |
avasyate | stuvate | kṛṣṇiyāya | ṛjūyate | nāsatyā | śacībhiḥ |
paśuṁ | na | naṣṭamiva | darśanāya | viṣṇāpvaṁ | dadathurviśvakāya |
daśa | rātrīraśivenā | nava | dyūnavanaddhaṁ | śnathitamapsvantaḥ |
viprutaṁ | rebhamudani | pravṛktamunninyathuḥ | somamiva | sruveṇa |
pra | vāṁ | daṁsāṁsyaśvināvavocamasya | patiḥ | syāṁ | sugavaḥ | suvīraḥ |
uta | paśyannaśnuvandīrghamāyurastamivejjarimāṇaṁ | jagamyām |
madhvaḥ | somasyāśvinā | madāya | pratno | hotā | vivāsate | vām |
barhiṣmatī | rātirviśritā | gīriṣā | yātaṁ | nāsatyopa | vājaiḥ |
yo | vāmaśvinā | manaso | javīyānrathaḥ | svaśvo | viśājigāti |
yena | gacchathaḥ | sukṛto | duroṇaṁ | tena | narā | vartirasmabhyaṁ | yātam |
ṛṣiṁ | narāvaṁhasaḥ | pāñcajanyamṛbīsādatriṁ | muñcatho | gaṇena |
minantā | dasyoraśivasya | māyānupūrvaṁ | vṛṣaṇā | codayantā |
aśvaṁ | na | gūḻhamaśvinā | durevairṛṣiṁ | narā | vṛṣaṇā | rebhamapsu |
saṁ | taṁ | riṇītho | viprutaṁ | daṁsobhirna | vāṁ | jūryanti | pūrvyā | kṛtāni |
suṣupvāṁsaṁ | na | nirṛterupasthe | sūryaṁ | na | dasrā | tamasi | kṣiyantam |
śubhe | rukmaṁ | na | darśataṁ | nikhātamudūpathuraśvinā | vandanāya |
tadvāṁ | narā | śaṁsyaṁ | pajriyeṇa | kakṣīvatā | nāsatyā | parijman |
śaphādaśvasya | vājino | janāya | śataṁ | kumbhām̐ | asiñcataṁ | madhūnām |
yuvaṁ | narā | stuvate | kṛṣṇiyāya | viṣṇāpvaṁ | dadathurviśvakāya |
ghoṣāyai | citpitṛṣade | duroṇe | patiṁ | jūryantyāśvināvadattam |
yuvaṁ | śyāvāya | ruśatīmadattaṁ | mahaḥ | kṣoṇasyāśvinā | kaṇvāya |
pravācyaṁ | tadvṛṣaṇā | kṛtaṁ | vāṁ | yannārṣadāya | śravo | adhyadhattam |
purū | varpāṁsyaśvinā | dadhānā | ni | pedavohathurāśumaśvam |
sahasrasāṁ | vājinamapratītamahihanaṁ | śravasyaṁ | tarutram |
etāni | vāṁ | śravasyā | sudānū | brahmāṅgūṣaṁ | sadanaṁ | rodasyoḥ |
yadvāṁ | pajrāso | aśvinā | havante | yātamiṣā | ca | viduṣe | ca | vājam |
sūnormānenāśvinā | gṛṇānā | vājaṁ | viprāya | bhuraṇā | radantā |
agastye | brahmaṇā | vāvṛdhānā | saṁ | viśpalāṁ | nāsatyāriṇītam |
kuha | yāntā | suṣṭutiṁ | kāvyasya | divo | napātā | vṛṣaṇā | śayutrā |
hiraṇyasyeva | kalaśaṁ | nikhātamudūpathurdaśame | aśvināhan |
yuvaṁ | cyavānamaśvinā | jarantaṁ | punaryuvānaṁ | cakrathuḥ | śacībhiḥ |
yuvo | rathaṁ | duhitā | sūryasya | saha | śriyā | nāsatyāvṛṇīta |
yuvaṁ | tugrāya | pūrvyebhirevaiḥ | punarmanyāvabhavataṁ | yuvānā |
yuvaṁ | bhujyumarṇaso | niḥ | samudrādvibhirūhathurṛjrebhiraśvaiḥ |
ajohavīdaśvinā | taugryo | vāṁ | proḻhaḥ | samudramavyathirjaganvān |
niṣṭamūhathuḥ | suyujā | rathena | manojavasā | vṛṣaṇā | svasti |
ajohavīdaśvinā | vartikā | vāmāsno | yatsīmamuñcataṁ | vṛkasya |
vi | jayuṣā | yayathuḥ | sānvadrerjātaṁ | viṣvāco | ahataṁ | viṣeṇa |
śataṁ | meṣānvṛkye | māmahānaṁ | tamaḥ | praṇītamaśivena | pitrā |
ākṣī | ṛjrāśve | aśvināvadhattaṁ | jyotirandhāya | cakrathurvicakṣe |
śunamandhāya | bharamahvayatsā | vṛkīraśvinā | vṛṣaṇā | nareti |
jāraḥ | kanīneva | cakṣadāna | ṛjrāśvaḥ | śatamekaṁ | ca | meṣān |
mahī | vāmūtiraśvinā | mayobhūruta | srāmaṁ | dhiṣṇyā | saṁ | riṇīthaḥ |
athā | yuvāmidahvayatpuraṁdhirāgacchataṁ | sīṁ | vṛṣaṇāvavobhiḥ |
adhenuṁ | dasrā | staryaṁ | viṣaktāmapinvataṁ | śayave | aśvinā | gām |
yuvaṁ | śacībhirvimadāya | jāyāṁ | nyūhathuḥ | purumitrasya | yoṣām |
yavaṁ | vṛkeṇāśvinā | vapanteṣaṁ | duhantā | manuṣāya | dasrā |
abhi | dasyuṁ | bakureṇā | dhamantoru | jyotiścakrathurāryāya |
ātharvaṇāyāśvinā | dadhīce'śvyaṁ | śiraḥ | pratyairayatam |
sa | vāṁ | madhu | pra | vocadṛtāyantvāṣṭraṁ | yaddasrāvapikakṣyaṁ | vām |
sadā | kavī | sumatimā | cake | vāṁ | viśvā | dhiyo | aśvinā | prāvataṁ | me |
asme | rayiṁ | nāsatyā | bṛhantamapatyasācaṁ | śrutyaṁ | rarāthām |
hiraṇyahastamaśvinā | rarāṇā | putraṁ | narā | vadhrimatyādattam |
tridhā | ha | śyāvamaśvinā | vikastamujjīvasāirayataṁ | sudānū |
etāni | vāmaśvinā | vīryāṇi | pra | pūrvyāṇyāyavo'vocan |
brahma | kṛṇvanto | vṛṣaṇā | yuvabhyāṁ | suvīrāso | vidathamā | vadema |
ā | vāṁ | ratho | aśvinā | śyenapatvā | sumṛḻīkaḥ | svavām̐ | yātvarvāṅ |
yo | martyasya | manaso | javīyāntrivandhuro | vṛṣaṇā | vātaraṁhāḥ |
trivandhureṇa | trivṛtā | rathena | tricakreṇa | suvṛtā | yātamarvāk |
pinvataṁ | gā | jinvatamarvato | no | vardhayatamaśvinā | vīramasme |
pravadyāmanā | suvṛtā | rathena | dasrāvimaṁ | śṛṇutaṁ | ślokamadreḥ |
kimaṅga | vāṁ | pratyavartiṁ | gamiṣṭhāhurviprāso | aśvinā | purājāḥ |
ā | vāṁ | śyenāso | aśvinā | vahantu | rathe | yuktāsāśavaḥ | pataṁgāḥ |
ye | apturo | divyāso | na | gṛdhrābhi | prayo | nāsatyā | vahanti |
ā | vāṁ | rathaṁ | yuvatistiṣṭhadatra | juṣṭvī | narā | duhitā | sūryasya |
pari | vāmaśvā | vapuṣaḥ | pataṁgā | vayo | vahantvaruṣābhīke |
udvandanamairataṁ | daṁsanābhirudrebhaṁ | dasrā | vṛṣaṇā | śacībhiḥ |
niṣṭaugryaṁ | pārayathaḥ | samudrātpunaścyavānaṁ | cakrathuryuvānam |
yuvamatraye'vanītāya | taptamūrjamomānamaśvināvadhattam |
yuvaṁ | kaṇvāyāpiriptāya | cakṣuḥ | pratyadhattaṁ | suṣṭutiṁ | jujuṣāṇā |
yuvaṁ | dhenuṁ | śayave | nādhitāyāpinvatamaśvinā | pūrvyāya |
amuñcataṁ | vartikāmaṁhaso | niḥ | prati | jaṅghāṁ | viśpalāyādhattam |
yuvaṁ | śvetaṁ | pedavendrajūtamahihanamaśvinādattamaśvam |
johūtramaryo | abhibhūtimugraṁ | sahasrasāṁ | vṛṣaṇaṁ | vīḍvaṅgam |
tā | vāṁ | narā | svavase | sujātā | havāmahe | aśvinā | nādhamānāḥ |
ā | nopa | vasumatā | rathena | giro | juṣāṇā | suvitāya | yātam |
ā | śyenasya | javasā | nūtanenāsme | yātaṁ | nāsatyā | sajoṣāḥ |
have | hi | vāmaśvinā | rātahavyaḥ | śaśvattamāyoṣaso | vyuṣṭau |
ā | vāṁ | rathaṁ | purumāyaṁ | manojuvaṁ | jīrāśvaṁ | yajñiyaṁ | jīvase | huve |
sahasraketuṁ | vaninaṁ | śatadvasuṁ | śruṣṭīvānaṁ | varivodhāmabhi | prayaḥ |
ūrdhvā | dhītiḥ | pratyasya | prayāmanyadhāyi | śasmantsamayantā | diśaḥ |
svadāmi | gharmaṁ | prati | yantyūtayā | vāmūrjānī | rathamaśvināruhat |
saṁ | yanmithaḥ | paspṛdhānāso | agmata | śubhe | makhāmitā | jāyavo | raṇe |
yuvoraha | pravaṇe | cekite | ratho | yadaśvinā | vahathaḥ | sūrimā | varam |
yuvaṁ | bhujyuṁ | bhuramāṇaṁ | vibhirgataṁ | svayuktibhirnivahantā | pitṛbhyā |
yāsiṣṭaṁ | vartirvṛṣaṇā | vijenyaṁ | divodāsāya | mahi | ceti | vāmavaḥ |
yuvoraśvinā | vapuṣe | yuvāyujaṁ | rathaṁ | vāṇī | yematurasya | śardhyam |
ā | vāṁ | patitvaṁ | sakhyāya | jagmuṣī | yoṣāvṛṇīta | jenyā | yuvāṁ | patī |
yuvaṁ | rebhaṁ | pariṣūteruruṣyatho | himena | gharmaṁ | paritaptamatraye |
yuvaṁ | śayoravasaṁ | pipyathurgavi | pra | dīrgheṇa | vandanastāryāyuṣā |
yuvaṁ | vandanaṁ | nirṛtaṁ | jaraṇyayā | rathaṁ | na | dasrā | karaṇā | saminvathaḥ |
kṣetrādā | vipraṁ | janatho | vipanyayā | pra | vāmatra | vidhate | daṁsanā | bhuvat |
agacchataṁ | kṛpamāṇaṁ | parāvati | pituḥ | svasya | tyajasā | nibādhitam |
svarvatīritotīryuvoraha | citrābhīke | abhavannabhiṣṭayaḥ |
uta | syā | vāṁ | madhumanmakṣikārapanmade | somasyauśijo | huvanyati |
yuvaṁ | dadhīco | manā | vivāsatho'thā | śiraḥ | prati | vāmaśvyaṁ | vadat |
yuvaṁ | pedave | puruvāramaśvinā | spṛdhāṁ | śvetaṁ | tarutāraṁ | duvasyathaḥ |
śaryairabhidyuṁ | pṛtanāsu | duṣṭaraṁ | carkṛtyamindramiva | carṣaṇīsaham |
kā | rādhaddhotrāśvinā | vāṁ | ko | vāṁ | joṣobhayoḥ |
kathā | vidhātyapracetāḥ |
vidvāṁsāvidduraḥ | pṛcchedavidvānitthāparo | acetāḥ |
nū | cinnu | marte | akrau |
tā | vidvāṁsā | havāmahe | vāṁ | tā | no | vidvāṁsā | manma | vocetamadya |
prārcaddayamāno | yuvākuḥ |
vi | pṛcchāmi | pākyā | na | devānvaṣaṭkṛtasyādbhutasya | dasrā |
pātaṁ | ca | sahyaso | yuvaṁ | ca | rabhyaso | naḥ |
pra | yā | ghoṣe | bhṛgavāṇe | na | śobhe | yayā | vācā | yajati | pajriyo | vām |
praiṣayurna | vidvān |
śrutaṁ | gāyatraṁ | takavānasyāhaṁ | ciddhi | rirebhāśvinā | vām |
ākṣī | śubhaspatī | dan |
yuvaṁ | hyāstaṁ | maho | ranyuvaṁ | vā | yanniratataṁsatam |
tā | no | vasū | sugopā | syātaṁ | pātaṁ | no | vṛkādaghāyoḥ |
mā | kasmai | dhātamabhyamitriṇe | no | mākutrā | no | gṛhebhyo | dhenavo | guḥ |
stanābhujo | aśiśvīḥ |
duhīyanmitradhitaye | yuvāku | rāye | ca | no | mimītaṁ | vājavatyai |
iṣe | ca | no | mimītaṁ | dhenumatyai |
aśvinorasanaṁ | rathamanaśvaṁ | vājinīvatoḥ |
tenāhaṁ | bhūri | cākana |
ayaṁ | samaha | mā | tanūhyāte | janām̐ | anu |
somapeyaṁ | sukho | rathaḥ |
adha | svapnasya | nirvide'bhuñjataśca | revataḥ |
ubhā | tā | basri | naśyataḥ |
kaditthā | nṝm̐ḥ | pātraṁ | devayatāṁ | śravadgiro | aṅgirasāṁ | turaṇyan |
pra | yadānaḍviśā | harmyasyoru | kraṁsate | adhvare | yajatraḥ |
stambhīddha | dyāṁ | sa | dharuṇaṁ | pruṣāyadṛbhurvājāya | draviṇaṁ | naro | goḥ |
anu | svajāṁ | mahiṣaścakṣata | vrāṁ | menāmaśvasya | pari | mātaraṁ | goḥ |
nakṣaddhavamaruṇīḥ | pūrvyaṁ | rāṭ | turo | viśāmaṅgirasāmanu | dyūn |
takṣadvajraṁ | niyutaṁ | tastambhaddyāṁ | catuṣpade | naryāya | dvipāde |
asya | made | svaryaṁ | dā | ṛtāyāpīvṛtamusriyāṇāmanīkam |
yaddha | prasarge | trikakumnivartadapa | druho | mānuṣasya | duro | vaḥ |
tubhyaṁ | payo | yatpitarāvanītāṁ | rādhaḥ | suretasturaṇe | bhuraṇyū |
śuci | yatte | rekṇāyajanta | sabardughāyāḥ | payosriyāyāḥ |
adha | pra | jajñe | taraṇirmamattu | pra | rocyasyoṣaso | na | sūraḥ |
induryebhirāṣṭa | sveduhavyaiḥ | sruveṇa | siñcañjaraṇābhi | dhāma |
svidhmā | yadvanadhitirapasyātsūro | adhvare | pari | rodhanā | goḥ |
yaddha | prabhāsi | kṛtvyām̐ | anu | dyūnanarviśe | paśviṣe | turāya |
aṣṭā | maho | divādo | harīha | dyumnāsāhamabhi | yodhānotsam |
hariṁ | yatte | mandinaṁ | dukṣanvṛdhe | gorabhasamadribhirvātāpyam |
tvamāyasaṁ | prati | vartayo | gordivo | aśmānamupanītamṛbhvā |
kutsāya | yatra | puruhūta | vanvañchuṣṇamanantaiḥ | pariyāsi | vadhaiḥ |
purā | yatsūrastamaso | apītestamadrivaḥ | phaligaṁ | hetimasya |
śuṣṇasya | citparihitaṁ | yadojo | divaspari | sugrathitaṁ | tadādaḥ |
anu | tvā | mahī | pājasī | acakre | dyāvākṣāmā | madatāmindra | karman |
tvaṁ | vṛtramāśayānaṁ | sirāsu | maho | vajreṇa | siṣvapo | varāhum |
tvamindra | naryo | yām̐ | avo | nṝntiṣṭhā | vātasya | suyujo | vahiṣṭhān |
yaṁ | te | kāvyośanā | mandinaṁ | dādvṛtrahaṇaṁ | pāryaṁ | tatakṣa | vajram |
tvaṁ | sūro | harito | rāmayo | nṝnbharaccakrametaśo | nāyamindra |
prāsya | pāraṁ | navatiṁ | nāvyānāmapi | kartamavartayo'yajyūn |
tvaṁ | no | asyendra | durhaṇāyāḥ | pāhi | vajrivo | duritādabhīke |
pra | no | vājānrathyo | aśvabudhyāniṣe | yandhi | śravase | sūnṛtāyai |
mā | sā | te | asmatsumatirvi | dasadvājapramahaḥ | samiṣo | varanta |
ā | no | bhaja | maghavangoṣvaryo | maṁhiṣṭhāste | sadhamādaḥ | syāma |
pra | vaḥ | pāntaṁ | raghumanyavo'ndho | yajñaṁ | rudrāya | mīḻhuṣe | bharadhvam |
divo | astoṣyasurasya | vīrairiṣudhyeva | maruto | rodasyoḥ |
patnīva | pūrvahūtiṁ | vāvṛdhadhyoṣāsānaktā | purudhā | vidāne |
starīrnātkaṁ | vyutaṁ | vasānā | sūryasya | śriyā | sudṛśī | hiraṇyaiḥ |
mamattu | naḥ | parijmā | vasarhā | mamattu | vāto | apāṁ | vṛṣaṇvān |
śiśītamindrāparvatā | yuvaṁ | nastanno | viśve | varivasyantu | devāḥ |
uta | tyā | me | yaśasā | śvetanāyai | vyantā | pāntauśijo | huvadhyai |
pra | vo | napātamapāṁ | kṛṇudhvaṁ | pra | mātarā | rāspinasyāyoḥ |
ā | vo | ruvaṇyumauśijo | huvadhyai | ghoṣeva | śaṁsamarjunasya | naṁśe |
pra | vaḥ | pūṣṇe | dāvanām̐ | acchā | voceya | vasutātimagneḥ |
śrutaṁ | me | mitrāvaruṇā | havemota | śrutaṁ | sadane | viśvataḥ | sīm |
śrotu | naḥ | śroturātiḥ | suśrotuḥ | sukṣetrā | sindhuradbhiḥ |
stuṣe | sā | vāṁ | varuṇa | mitra | rātirgavāṁ | śatā | pṛkṣayāmeṣu | pajre |
śrutarathe | priyarathe | dadhānāḥ | sadyaḥ | puṣṭiṁ | nirundhānāso | agman |
asya | stuṣe | mahimaghasya | rādhaḥ | sacā | sanema | nahuṣaḥ | suvīrāḥ |
jano | yaḥ | pajrebhyo | vājinīvānaśvāvato | rathino | mahyaṁ | sūriḥ |
jano | yo | mitrāvaruṇāvabhidhrugapo | na | vāṁ | sunotyakṣṇayādhruk |
svayaṁ | sa | yakṣmaṁ | hṛdaye | ni | dhattāpa | yadīṁ | hotrābhirṛtāvā |
sa | vrādhato | nahuṣo | daṁsujūtaḥ | śardhastaro | narāṁ | gūrtaśravāḥ |
visṛṣṭarātiryāti | bāḻhasṛtvā | viśvāsu | pṛtsu | sadamicchūraḥ |
adha | gmantā | nahuṣo | havaṁ | sūreḥ | śrotā | rājāno | amṛtasya | mandrāḥ |
nabhojuvo | yanniravasya | rādhaḥ | praśastaye | mahinā | rathavate |
etaṁ | śardhaṁ | dhāma | yasya | sūrerityavocandaśatayasya | naṁśe |
dyumnāni | yeṣu | vasutātī | rāranviśve | sanvantu | prabhṛtheṣu | vājam |
mandāmahe | daśatayasya | dhāserdviryatpañca | bibhrato | yantyannā |
kimiṣṭāśveṣṭaraśmireta | īśānāsastaruṣa | ṛñjate | nṝn |
hiraṇyakarṇaṁ | maṇigrīvamarṇastanno | viśve | varivasyantu | devāḥ |
aryo | giraḥ | sadyā | jagmuṣīrosrāścākantūbhayeṣvasme |
catvāro | mā | maśarśārasya | śiśvastrayo | rājñāyavasasya | jiṣṇoḥ |
ratho | vāṁ | mitrāvaruṇā | dīrghāpsāḥ | syūmagabhastiḥ | sūro | nādyaut |
pṛthū | ratho | dakṣiṇāyāyojyainaṁ | devāso | amṛtāso | asthuḥ |
kṛṣṇādudasthādaryā | vihāyāścikitsantī | mānuṣāya | kṣayāya |
pūrvā | viśvasmādbhuvanādabodhi | jayantī | vājaṁ | bṛhatī | sanutrī |
uccā | vyakhyadyuvatiḥ | punarbhūroṣāganprathamā | pūrvahūtau |
yadadya | bhāgaṁ | vibhajāsi | nṛbhyoṣo | devi | martyatrā | sujāte |
devo | no | atra | savitā | damūnānāgaso | vocati | sūryāya |
gṛhaṁgṛhamahanā | yātyacchā | divedive | adhi | nāmā | dadhānā |
siṣāsantī | dyotanā | śaśvadāgādagramagramidbhajate | vasūnām |
bhagasya | svasā | varuṇasya | jāmiruṣaḥ | sūnṛte | prathamā | jarasva |
paścā | sa | daghyā | yo | aghasya | dhātā | jayema | taṁ | dakṣiṇayā | rathena |
udīratāṁ | sūnṛtotpuraṁdhīrudagnayaḥ | śuśucānāso | asthuḥ |
spārhā | vasūni | tamasāpagūḻhāviṣkṛṇvantyuṣaso | vibhātīḥ |
apānyadetyabhyanyadeti | viṣurūpe | ahanī | saṁ | carete |
parikṣitostamo | anyā | guhākaradyauduṣāḥ | śośucatā | rathena |
sadṛśīradya | sadṛśīridu | śvo | dīrghaṁ | sacante | varuṇasya | dhāma |
anavadyāstriṁśataṁ | yojanānyekaikā | kratuṁ | pari | yanti | sadyaḥ |
jānatyahnaḥ | prathamasya | nāma | śukrā | kṛṣṇādajaniṣṭa | śvitīcī |
ṛtasya | yoṣā | na | mināti | dhāmāharaharniṣkṛtamācarantī |
kanyeva | tanvā | śāśadānām̐ | eṣi | devi | devamiyakṣamāṇam |
saṁsmayamānā | yuvatiḥ | purastādāvirvakṣāṁsi | kṛṇuṣe | vibhātī |
susaṁkāśā | mātṛmṛṣṭeva | yoṣāvistanvaṁ | kṛṇuṣe | dṛśe | kam |
bhadrā | tvamuṣo | vitaraṁ | vyuccha | na | tatte | anyoṣaso | naśanta |
aśvāvatīrgomatīrviśvavārā | yatamānā | raśmibhiḥ | sūryasya |
parā | ca | yanti | punarā | ca | yanti | bhadrā | nāma | vahamānoṣāsaḥ |
ṛtasya | raśmimanuyacchamānā | bhadraṁbhadraṁ | kratumasmāsu | dhehi |
uṣo | no | adya | suhavā | vyucchāsmāsu | rāyo | maghavatsu | ca | syuḥ |
uṣocchantī | samidhāne | agnodyantsūrya | urviyā | jyotiraśret |
devo | no | atra | savitā | nvarthaṁ | prāsāvīddvipatpra | catuṣpadityai |
aminatī | daivyāni | vratāni | praminatī | manuṣyā | yugāni |
īyuṣīṇāmupamā | śaśvatīnāmāyatīnāṁ | prathamoṣā | vyadyaut |
eṣā | divo | duhitā | pratyadarśi | jyotirvasānā | samanā | purastāt |
ṛtasya | panthāmanveti | sādhu | prajānatīva | na | diśo | mināti |
upo | adarśi | śundhyuvo | na | vakṣo | nodhevāvirakṛta | priyāṇi |
admasanna | sasato | bodhayantī | śaśvattamāgātpunareyuṣīṇām |
pūrve | ardhe | rajaso | aptyasya | gavāṁ | janitryakṛta | pra | ketum |
vyu | prathate | vitaraṁ | varīyaubhā | pṛṇantī | pitrorupasthā |
evedeṣā | purutamā | dṛśe | kaṁ | nājāmiṁ | na | pari | vṛṇakti | jāmim |
arepasā | tanvā | śāśadānā | nārbhādīṣate | na | maho | vibhātī |
abhrāteva | puṁsaiti | pratīcī | gartārugiva | sanaye | dhanānām |
jāyeva | patyośatī | suvāsoṣā | hasreva | ni | riṇīte | apsaḥ |
svasā | svasre | jyāyasyai | yonimāraigapaityasyāḥ | praticakṣyeva |
vyucchantī | raśmibhiḥ | sūryasyāñjyaṅkte | samanageva | vrāḥ |
āsāṁ | pūrvāsāmahasu | svasṝṇāmaparā | pūrvāmabhyeti | paścāt |
tāḥ | pratnavannavyasīrnūnamasme | revaducchantu | sudinoṣāsaḥ |
pra | bodhayoṣaḥ | pṛṇato | maghonyabudhyamānāḥ | paṇayaḥ | sasantu |
revaduccha | maghavadbhyo | maghoni | revatstotre | sūnṛte | jārayantī |
aveyamaśvaidyuvatiḥ | purastādyuṅkte | gavāmaruṇānāmanīkam |
vi | nūnamucchādasati | pra | keturgṛhaṁgṛhamupa | tiṣṭhāte | agniḥ |
utte | vayaścidvasaterapaptannaraśca | ye | pitubhājo | vyuṣṭau |
amā | sate | vahasi | bhūri | vāmamuṣo | devi | dāśuṣe | martyāya |
astoḍhvaṁ | stomyā | brahmaṇā | me'vīvṛdhadhvamuśatīruṣāsaḥ |
yuṣmākaṁ | devīravasā | sanema | sahasriṇaṁ | ca | śatinaṁ | ca | vājam |
prātā | ratnaṁ | prātaritvā | dadhāti | taṁ | cikitvānpratigṛhyā | ni | dhatte |
tena | prajāṁ | vardhayamānāyū | rāyaspoṣeṇa | sacate | suvīraḥ |
sugurasatsuhiraṇyaḥ | svaśvo | bṛhadasmai | vayendro | dadhāti |
yastvāyantaṁ | vasunā | prātaritvo | mukṣījayeva | padimutsināti |
āyamadya | sukṛtaṁ | prātaricchanniṣṭeḥ | putraṁ | vasumatā | rathena |
aṁśoḥ | sutaṁ | pāyaya | matsarasya | kṣayadvīraṁ | vardhaya | sūnṛtābhiḥ |
upa | kṣaranti | sindhavo | mayobhuvejānaṁ | ca | yakṣyamāṇaṁ | ca | dhenavaḥ |
pṛṇantaṁ | ca | papuriṁ | ca | śravasyavo | ghṛtasya | dhāropa | yanti | viśvataḥ |
nākasya | pṛṣṭhe | adhi | tiṣṭhati | śrito | yaḥ | pṛṇāti | sa | ha | deveṣu | gacchati |
tasmāpo | ghṛtamarṣanti | sindhavastasmeyaṁ | dakṣiṇā | pinvate | sadā |
dakṣiṇāvatāmidimāni | citrā | dakṣiṇāvatāṁ | divi | sūryāsaḥ |
dakṣiṇāvanto | amṛtaṁ | bhajante | dakṣiṇāvantaḥ | pra | tirantāyuḥ |
mā | pṛṇanto | duritamenāranmā | jāriṣuḥ | sūrayaḥ | suvratāsaḥ |
anyasteṣāṁ | paridhirastu | kaścidapṛṇantamabhi | saṁ | yantu | śokāḥ |
amandāntstomānpra | bhare | manīṣā | sindhāvadhi | kṣiyato | bhāvyasya |
yo | me | sahasramamimīta | savānatūrto | rājā | śravecchamānaḥ |
śataṁ | rājño | nādhamānasya | niṣkāñchatamaśvānprayatāntsadyādam |
śataṁ | kakṣīvām̐ | asurasya | gonāṁ | divi | śravo'jaramā | tatāna |
upa | mā | śyāvāḥ | svanayena | dattā | vadhūmanto | daśa | rathāso | asthuḥ |
ṣaṣṭiḥ | sahasramanu | gavyamāgātsanatkakṣīvām̐ | abhipitve | ahnām |
catvāriṁśaddaśarathasya | śoṇāḥ | sahasrasyāgre | śreṇiṁ | nayanti |
madacyutaḥ | kṛśanāvato | atyānkakṣīvantodamṛkṣanta | pajrāḥ |
pūrvāmanu | prayatimā | dade | vastrīnyuktām̐ | aṣṭāvaridhāyaso | gāḥ |
subandhavo | ye | viśyeva | vrānasvantaḥ | śravāiṣanta | pajrāḥ |
āgadhitā | parigadhitā | yā | kaśīkeva | jaṅgahe |
dadāti | mahyaṁ | yādurī | yāśūnāṁ | bhojyā | śatā |
upopa | me | parā | mṛśa | mā | me | dabhrāṇi | manyathāḥ |
sarvāhamasmi | romaśā | gandhārīṇāmivāvikā |
agniṁ | hotāraṁ | manye | dāsvantaṁ | vasuṁ | sūnuṁ | sahaso | jātavedasaṁ | vipraṁ | na | jātavedasam |
yordhvayā | svadhvaro | devo | devācyā | kṛpā |
ghṛtasya | vibhrāṣṭimanu | vaṣṭi | śociṣājuhvānasya | sarpiṣaḥ |
yajiṣṭhaṁ | tvā | yajamānā | huvema | jyeṣṭhamaṅgirasāṁ | vipra | manmabhirviprebhiḥ | śukra | manmabhiḥ |
parijmānamiva | dyāṁ | hotāraṁ | carṣaṇīnām |
śociṣkeśaṁ | vṛṣaṇaṁ | yamimā | viśaḥ | prāvantu | jūtaye | viśaḥ |
sa | hi | purū | cidojasā | virukmatā | dīdyāno | bhavati | druhaṁtaraḥ | paraśurna | druhaṁtaraḥ |
vīḻu | cidyasya | samṛtau | śruvadvaneva | yatsthiram |
niḥṣahamāṇo | yamate | nāyate | dhanvāsahā | nāyate |
dṛḻhā | cidasmānu | duryathā | vide | tejiṣṭhābhiraraṇibhirdāṣṭyavase'gnaye | dāṣṭyavase |
pra | yaḥ | purūṇi | gāhate | takṣadvaneva | śociṣā |
sthirā | cidannā | ni | riṇātyojasā | ni | sthirāṇi | cidojasā |
tamasya | pṛkṣamuparāsu | dhīmahi | naktaṁ | yaḥ | sudarśataro | divātarādaprāyuṣe | divātarāt |
ādasyāyurgrabhaṇavadvīḻu | śarma | na | sūnave |
bhaktamabhaktamavo | vyanto | ajarāgnayo | vyanto | ajarāḥ |
sa | hi | śardho | na | mārutaṁ | tuviṣvaṇirapnasvatīṣūrvarāsviṣṭanirārtanāsviṣṭaniḥ |
ādaddhavyānyādadiryajñasya | keturarhaṇā |
adha | smāsya | harṣato | hṛṣīvato | viśve | juṣanta | panthāṁ | naraḥ | śubhe | na | panthām |
dvitā | yadīṁ | kīstāso | abhidyavo | namasyantopavocanta | bhṛgavo | mathnanto | dāśā | bhṛgavaḥ |
agnirīśe | vasūnāṁ | śuciryo | dharṇireṣām |
priyām̐ | apidhīm̐rvaniṣīṣṭa | medhirā | vaniṣīṣṭa | medhiraḥ |
viśvāsāṁ | tvā | viśāṁ | patiṁ | havāmahe | sarvāsāṁ | samānaṁ | daṁpatiṁ | bhuje | satyagirvāhasaṁ | bhuje |
atithiṁ | mānuṣāṇāṁ | piturna | yasyāsayā |
amī | ca | viśve | amṛtāsā | vayo | havyā | deveṣvā | vayaḥ |
tvamagne | sahasā | sahantamaḥ | śuṣmintamo | jāyase | devatātaye | rayirna | devatātaye |
śuṣmintamo | hi | te | mado | dyumnintamota | kratuḥ |
adha | smā | te | pari | carantyajara | śruṣṭīvāno | nājara |
pra | vo | mahe | sahasā | sahasvatoṣarbudhe | paśuṣe | nāgnaye | stomo | babhūtvagnaye |
prati | yadīṁ | haviṣmānviśvāsu | kṣāsu | joguve |
agre | rebho | na | jarata | ṛṣūṇāṁ | jūrṇirhota | ṛṣūṇām |
sa | no | nediṣṭhaṁ | dadṛśānā | bharāgne | devebhiḥ | sacanāḥ | sucetunā | maho | rāyaḥ | sucetunā |
mahi | śaviṣṭha | naskṛdhi | saṁcakṣe | bhuje | asyai |
mahi | stotṛbhyo | maghavantsuvīryaṁ | mathīrugro | na | śavasā |
ayaṁ | jāyata | manuṣo | dharīmaṇi | hotā | yajiṣṭhośijāmanu | vratamagniḥ | svamanu | vratam |
viśvaśruṣṭiḥ | sakhīyate | rayiriva | śravasyate |
adabdho | hotā | ni | ṣadadiḻaspade | parivīteḻaspade |
taṁ | yajñasādhamapi | vātayāmasyṛtasya | pathā | namasā | haviṣmatā | devatātā | haviṣmatā |
sa | norjāmupābhṛtyayā | kṛpā | na | jūryati |
yaṁ | mātariśvā | manave | parāvato | devaṁ | bhāḥ | parāvataḥ |
evena | sadyaḥ | paryeti | pārthivaṁ | muhurgī | reto | vṛṣabhaḥ | kanikradaddadhadretaḥ | kanikradat |
śataṁ | cakṣāṇo | akṣabhirdevo | vaneṣu | turvaṇiḥ |
sado | dadhānopareṣu | sānuṣvagniḥ | pareṣu | sānuṣu |
sa | sukratuḥ | purohito | damedame'gniryajñasyādhvarasya | cetati | kratvā | yajñasya | cetati |
kratvā | vedheṣūyate | viśvā | jātāni | paspaśe |
yato | ghṛtaśrīratithirajāyata | vahnirvedhājāyata |
kratvā | yadasya | taviṣīṣu | pṛñcate'gneraveṇa | marutāṁ | na | bhojyeṣirāya | na | bhojyā |
sa | hi | ṣmā | dānaminvati | vasūnāṁ | ca | majmanā |
sa | nastrāsate | duritādabhihrutaḥ | śaṁsādaghādabhihrutaḥ |
viśvo | vihāyāratirvasurdadhe | haste | dakṣiṇe | taraṇirna | śiśrathacchravasyayā | na | śiśrathat |
viśvasmediṣudhyate | devatrā | havyamohiṣe |
viśvasmetsukṛte | vāramṛṇvatyagnirdvārā | vyṛṇvati |
sa | mānuṣe | vṛjane | śaṁtamo | hito'gniryajñeṣu | jenyo | na | viśpatiḥ | priyo | yajñeṣu | viśpatiḥ |
sa | havyā | mānuṣāṇāmiḻā | kṛtāni | patyate |
sa | nastrāsate | varuṇasya | dhūrtermaho | devasya | dhūrteḥ |
agniṁ | hotāramīḻate | vasudhitiṁ | priyaṁ | cetiṣṭhamaratiṁ | nyerire | havyavāhaṁ | nyerire |
viśvāyuṁ | viśvavedasaṁ | hotāraṁ | yajataṁ | kavim |
devāso | raṇvamavase | vasūyavo | gīrbhī | raṇvaṁ | vasūyavaḥ |
yaṁ | tvaṁ | rathamindra | medhasātaye'pākā | santamiṣira | praṇayasi | prānavadya | nayasi |
sadyaścittamabhiṣṭaye | karo | vaśaśca | vājinam |
sāsmākamanavadya | tūtujāna | vedhasāmimāṁ | vācaṁ | na | vedhasām |
sa | śrudhi | yaḥ | smā | pṛtanāsu | kāsu | ciddakṣāyyendra | bharahūtaye | nṛbhirasi | pratūrtaye | nṛbhiḥ |
yaḥ | śūraiḥ | svaḥ | sanitā | yo | viprairvājaṁ | tarutā |
tamīśānāseradhanta | vājinaṁ | pṛkṣamatyaṁ | na | vājinam |
dasmo | hi | ṣmā | vṛṣaṇaṁ | pinvasi | tvacaṁ | kaṁ | cidyāvīrararuṁ | śūra | martyaṁ | parivṛṇakṣi | martyam |
indrota | tubhyaṁ | taddive | tadrudrāya | svayaśase |
mitrāya | vocaṁ | varuṇāya | saprathaḥ | sumṛḻīkāya | saprathaḥ |
asmākaṁ | vendramuśmasīṣṭaye | sakhāyaṁ | viśvāyuṁ | prāsahaṁ | yujaṁ | vājeṣu | prāsahaṁ | yujam |
asmākaṁ | brahmotaye'vā | pṛtsuṣu | kāsu | cit |
nahi | tvā | śatruḥ | starate | stṛṇoṣi | yaṁ | viśvaṁ | śatruṁ | stṛṇoṣi | yam |
ni | ṣū | namātimatiṁ | kayasya | cittejiṣṭhābhiraraṇibhirnotibhirugrābhirugrotibhiḥ |
neṣi | ṇo | yathā | purānenāḥ | śūra | manyase |
viśvāni | pūrorapa | parṣi | vahnirāsā | vahnirno | accha |
pra | tadvoceyaṁ | bhavyāyendave | havyo | na | yeṣavānmanma | rejati | rakṣohā | manma | rejati |
svayaṁ | so | asmadā | nido | vadhairajeta | durmatim |
ava | sravedaghaśaṁso'vataramava | kṣudramiva | sravet |
vanema | taddhotrayā | citantyā | vanema | rayiṁ | rayivaḥ | suvīryaṁ | raṇvaṁ | santaṁ | suvīryam |
durmanmānaṁ | sumantubhiremiṣā | pṛcīmahi |
ā | satyābhirindraṁ | dyumnahūtibhiryajatraṁ | dyumnahūtibhiḥ |
praprā | vo | asme | svayaśobhirūtī | parivargendro | durmatīnāṁ | darīmandurmatīnām |
svayaṁ | sā | riṣayadhyai | yā | nopeṣe | atraiḥ |
hatemasanna | vakṣati | kṣiptā | jūrṇirna | vakṣati |
tvaṁ | nendra | rāyā | parīṇasā | yāhi | pathām̐ | anehasā | puro | yāhyarakṣasā |
sacasva | naḥ | parākā | sacasvāstamīkā |
pāhi | no | dūrādārādabhiṣṭibhiḥ | sadā | pāhyabhiṣṭibhiḥ |
tvaṁ | nendra | rāyā | tarūṣasograṁ | cittvā | mahimā | sakṣadavase | mahe | mitraṁ | nāvase |
ojiṣṭha | trātaravitā | rathaṁ | kaṁ | cidamartya |
anyamasmadririṣeḥ | kaṁ | cidadrivo | ririkṣantaṁ | cidadrivaḥ |
pāhi | nendra | suṣṭuta | sridho'vayātā | sadamiddurmatīnāṁ | devaḥ | sandurmatīnām |
hantā | pāpasya | rakṣasastrātā | viprasya | māvataḥ |
adhā | hi | tvā | janitā | jījanadvaso | rakṣohaṇaṁ | tvā | jījanadvaso |
endra | yāhyupa | naḥ | parāvato | nāyamacchā | vidathānīva | satpatirastaṁ | rājeva | satpatiḥ |
havāmahe | tvā | vayaṁ | prayasvantaḥ | sute | sacā |
putrāso | na | pitaraṁ | vājasātaye | maṁhiṣṭhaṁ | vājasātaye |
pibā | somamindra | suvānamadribhiḥ | kośena | siktamavataṁ | na | vaṁsagastātṛṣāṇo | na | vaṁsagaḥ |
madāya | haryatāya | te | tuviṣṭamāya | dhāyase |
ā | tvā | yacchantu | harito | na | sūryamahā | viśveva | sūryam |
avindaddivo | nihitaṁ | guhā | nidhiṁ | verna | garbhaṁ | parivītamaśmanyanante | antaraśmani |
vrajaṁ | vajrī | gavāmiva | siṣāsannaṅgirastamaḥ |
apāvṛṇodiṣendraḥ | parīvṛtā | dvāreṣaḥ | parīvṛtāḥ |
dādṛhāṇo | vajramindro | gabhastyoḥ | kṣadmeva | tigmamasanāya | saṁ | śyadahihatyāya | saṁ | śyat |
saṁvivyānaujasā | śavobhirindra | majmanā |
taṣṭeva | vṛkṣaṁ | vanino | ni | vṛścasi | paraśveva | ni | vṛścasi |
tvaṁ | vṛthā | nadyendra | sartave'cchā | samudramasṛjo | rathām̐ | iva | vājayato | rathām̐ | iva |
itotīrayuñjata | samānamarthamakṣitam |
dhenūriva | manave | viśvadohaso | janāya | viśvadohasaḥ |
imāṁ | te | vācaṁ | vasūyantāyavo | rathaṁ | na | dhīraḥ | svapātakṣiṣuḥ | sumnāya | tvāmatakṣiṣuḥ |
śumbhanto | jenyaṁ | yathā | vājeṣu | vipra | vājinam |
atyamiva | śavase | sātaye | dhanā | viśvā | dhanāni | sātaye |
bhinatpuro | navatimindra | pūrave | divodāsāya | mahi | dāśuṣe | nṛto | vajreṇa | dāśuṣe | nṛto |
atithigvāya | śambaraṁ | girerugro | avābharat |
maho | dhanāni | dayamānaujasā | viśvā | dhanānyojasā |
indraḥ | samatsu | yajamānamāryaṁ | prāvadviśveṣu | śatamūtirājiṣu | svarmīḻheṣvājiṣu |
manave | śāsadavratāntvacaṁ | kṛṣṇāmarandhayat |
dakṣanna | viśvaṁ | tatṛṣāṇamoṣati | nyarśasānamoṣati |
sūraścakraṁ | pra | vṛhajjātaujasā | prapitve | vācamaruṇo | muṣāyatīśānā | muṣāyati |
uśanā | yatparāvato'jagannūtaye | kave |
sumnāni | viśvā | manuṣeva | turvaṇirahā | viśveva | turvaṇiḥ |
sa | no | navyebhirvṛṣakarmannukthaiḥ | purāṁ | dartaḥ | pāyubhiḥ | pāhi | śagmaiḥ |
divodāsebhirindra | stavāno | vāvṛdhīthāhobhiriva | dyauḥ |
indrāya | hi | dyaurasuro | anamnatendrāya | mahī | pṛthivī | varīmabhirdyumnasātā | varīmabhiḥ |
indraṁ | viśve | sajoṣaso | devāso | dadhire | puraḥ |
indrāya | viśvā | savanāni | mānuṣā | rātāni | santu | mānuṣā |
viśveṣu | hi | tvā | savaneṣu | tuñjate | samānamekaṁ | vṛṣamaṇyavaḥ | pṛthaksvaḥ | saniṣyavaḥ | pṛthak |
taṁ | tvā | nāvaṁ | na | parṣaṇiṁ | śūṣasya | dhuri | dhīmahi |
indraṁ | na | yajñaiścitayantāyavaḥ | stomebhirindramāyavaḥ |
vi | tvā | tatasre | mithunāvasyavo | vrajasya | sātā | gavyasya | niḥsṛjaḥ | sakṣantendra | niḥsṛjaḥ |
yadgavyantā | dvā | janā | svaryantā | samūhasi |
āviṣkarikradvṛṣaṇaṁ | sacābhuvaṁ | vajramindra | sacābhuvam |
viduṣṭe | asya | vīryasya | pūravaḥ | puro | yadindra | śāradīravātiraḥ | sāsahāno | avātiraḥ |
śāsastamindra | martyamayajyuṁ | śavasaspate |
mahīmamuṣṇāḥ | pṛthivīmimāpo | mandasānemā | apaḥ |
āditte | asya | vīryasya | carkiranmadeṣu | vṛṣannuśijo | yadāvitha | sakhīyato | yadāvitha |
cakartha | kāramebhyaḥ | pṛtanāsu | pravantave |
te | anyāmanyāṁ | nadyaṁ | saniṣṇata | śravasyantaḥ | saniṣṇata |
uto | no | asyoṣaso | juṣeta | hyarkasya | bodhi | haviṣo | havīmabhiḥ | svarṣātā | havīmabhiḥ |
yadindra | hantave | mṛdho | vṛṣā | vajriñciketasi |
ā | me | asya | vedhaso | navīyaso | manma | śrudhi | navīyasaḥ |
tvaṁ | tamindra | vāvṛdhāno | asmayuramitrayantaṁ | tuvijāta | martyaṁ | vajreṇa | śūra | martyam |
jahi | yo | no | aghāyati | śṛṇuṣva | suśravastamaḥ |
riṣṭaṁ | na | yāmannapa | bhūtu | durmatirviśvāpa | bhūtu | durmatiḥ |
tvayā | vayaṁ | maghavanpūrvye | dhanendratvotāḥ | sāsahyāma | pṛtanyato | vanuyāma | vanuṣyataḥ |
nediṣṭhe | asminnahanyadhi | vocā | nu | sunvate |
asminyajñe | vi | cayemā | bhare | kṛtaṁ | vājayanto | bhare | kṛtam |
svarjeṣe | bharāprasya | vakmanyuṣarbudhaḥ | svasminnañjasi | krāṇasya | svasminnañjasi |
ahannindro | yathā | vide | śīrṣṇāśīrṣṇopavācyaḥ |
asmatrā | te | sadhryaksantu | rātayo | bhadrā | bhadrasya | rātayaḥ |
tattu | prayaḥ | pratnathā | te | śuśukvanaṁ | yasminyajñe | vāramakṛṇvata | kṣayamṛtasya | vārasi | kṣayam |
vi | tadvoceradha | dvitāntaḥ | paśyanti | raśmibhiḥ |
sa | ghā | vide | anvindro | gaveṣaṇo | bandhukṣidbhyo | gaveṣaṇaḥ |
nū | itthā | te | pūrvathā | ca | pravācyaṁ | yadaṅgirobhyo'vṛṇorapa | vrajamindra | śikṣannapa | vrajam |
aibhyaḥ | samānyā | diśāsmabhyaṁ | jeṣi | yotsi | ca |
sunvadbhyo | randhayā | kaṁ | cidavrataṁ | hṛṇāyantaṁ | cidavratam |
saṁ | yajjanānkratubhiḥ | śūrekṣayaddhane | hite | taruṣanta | śravasyavaḥ | pra | yakṣanta | śravasyavaḥ |
tasmāyuḥ | prajāvadidbādhe | arcantyojasā |
indraukyaṁ | didhiṣanta | dhītayo | devām̐ | acchā | na | dhītayaḥ |
yuvaṁ | tamindrāparvatā | puroyudhā | yo | naḥ | pṛtanyādapa | taṁtamiddhataṁ | vajreṇa | taṁtamiddhatam |
dūre | cattāya | cchantsadgahanaṁ | yadinakṣat |
asmākaṁ | śatrūnpari | śūra | viśvato | darmā | darṣīṣṭa | viśvataḥ |
ubhe | punāmi | rodasī | ṛtena | druho | dahāmi | saṁ | mahīranindrāḥ |
abhivlagya | yatra | hatāmitrā | vailasthānaṁ | pari | tṛḻhāśeran |
abhivlagyā | cidadrivaḥ | śīrṣā | yātumatīnām |
chindhi | vaṭūriṇā | padā | mahāvaṭūriṇā | padā |
avāsāṁ | maghavañjahi | śardho | yātumatīnām |
vailasthānake | armake | mahāvailasthe | armake |
yāsāṁ | tisraḥ | pañcāśato'bhivlaṅgairapāvapaḥ |
tatsu | te | manāyati | takatsu | te | manāyati |
piśaṅgabhṛṣṭimambhṛṇaṁ | piśācimindra | saṁ | mṛṇa |
sarvaṁ | rakṣo | ni | barhaya |
avarmahendra | dādṛhi | śrudhī | naḥ | śuśoca | hi | dyauḥ | kṣā | na | bhīṣām̐ | adrivo | ghṛṇānna | bhīṣām̐ | adrivaḥ |
śuṣmintamo | hi | śuṣmibhirvadhairugrebhirīyase |
apūruṣaghno | apratīta | śūra | satvabhistrisaptaiḥ | śūra | satvabhiḥ |
vanoti | hi | sunvankṣayaṁ | parīṇasaḥ | sunvāno | hi | ṣmā | yajatyava | dviṣo | devānāmava | dviṣaḥ |
sunvānetsiṣāsati | sahasrā | vājyavṛtaḥ |
sunvānāyendro | dadātyābhuvaṁ | rayiṁ | dadātyābhuvam |
ā | tvā | juvo | rārahāṇābhi | prayo | vāyo | vahantviha | pūrvapītaye | somasya | pūrvapītaye |
ūrdhvā | te | anu | sūnṛtā | manastiṣṭhatu | jānatī |
niyutvatā | rathenā | yāhi | dāvane | vāyo | makhasya | dāvane |
mandantu | tvā | mandino | vāyavindavo'smatkrāṇāsaḥ | sukṛtābhidyavo | gobhiḥ | krāṇābhidyavaḥ |
yaddha | krāṇeradhyai | dakṣaṁ | sacantotayaḥ |
sadhrīcīnā | niyuto | dāvane | dhiyopa | bruvateṁ | dhiyaḥ |
vāyuryuṅkte | rohitā | vāyuraruṇā | vāyū | rathe | ajirā | dhuri | voḻhave | vahiṣṭhā | dhuri | voḻhave |
pra | bodhayā | puraṁdhiṁ | jārā | sasatīmiva |
pra | cakṣaya | rodasī | vāsayoṣasaḥ | śravase | vāsayoṣasaḥ |
tubhyamuṣāsaḥ | śucayaḥ | parāvati | bhadrā | vastrā | tanvate | daṁsu | raśmiṣu | citrā | navyeṣu | raśmiṣu |
tubhyaṁ | dhenuḥ | sabardughā | viśvā | vasūni | dohate |
ajanayo | maruto | vakṣaṇābhyo | divā | vakṣaṇābhyaḥ |
tubhyaṁ | śukrāsaḥ | śucayasturaṇyavo | madeṣūgreṣaṇanta | bhurvaṇyapāmiṣanta | bhurvaṇi |
tvāṁ | tsārī | dasamāno | bhagamīṭṭe | takvavīye |
tvaṁ | viśvasmādbhuvanātpāsi | dharmaṇāsuryātpāsi | dharmaṇā |
tvaṁ | no | vāyaveṣāmapūrvyaḥ | somānāṁ | prathamaḥ | pītimarhasi | sutānāṁ | pītimarhasi |
uto | vihutmatīnāṁ | viśāṁ | vavarjuṣīṇām |
viśvette | dhenavo | duhrāśiraṁ | ghṛtaṁ | duhratāśiram |
stīrṇaṁ | barhirupa | no | yāhi | vītaye | sahasreṇa | niyutā | niyutvate | śatinībhirniyutvate |
tubhyaṁ | hi | pūrvapītaye | devā | devāya | yemire |
pra | te | sutāso | madhumanto | asthiranmadāya | kratve | asthiran |
tubhyāyaṁ | somaḥ | paripūto | adribhiḥ | spārhā | vasānaḥ | pari | kośamarṣati | śukrā | vasāno | arṣati |
tavāyaṁ | bhāgāyuṣu | somo | deveṣu | hūyate |
vaha | vāyo | niyuto | yāhyasmayurjuṣāṇo | yāhyasmayuḥ |
ā | no | niyudbhiḥ | śatinībhiradhvaraṁ | sahasriṇībhirupa | yāhi | vītaye | vāyo | havyāni | vītaye |
tavāyaṁ | bhāga | ṛtviyaḥ | saraśmiḥ | sūrye | sacā |
adhvaryubhirbharamāṇāyaṁsata | vāyo | śukrāyaṁsata |
ā | vāṁ | ratho | niyutvānvakṣadavase'bhi | prayāṁsi | sudhitāni | vītaye | vāyo | havyāni | vītaye |
pibataṁ | madhvo | andhasaḥ | pūrvapeyaṁ | hi | vāṁ | hitam |
vāyavā | candreṇa | rādhasā | gatamindraśca | rādhasā | gatam |
ā | vāṁ | dhiyo | vavṛtyuradhvarām̐ | upemaminduṁ | marmṛjanta | vājinamāśumatyaṁ | na | vājinam |
teṣāṁ | pibatamasmayū | ā | no | gantamihotyā |
indravāyū | sutānāmadribhiryuvaṁ | madāya | vājadā | yuvam |
ime | vāṁ | somāpsvā | sutehādhvaryubhirbharamāṇā | ayaṁsata | vāyo | śukrāyaṁsata |
ete | vāmabhyasṛkṣata | tiraḥ | pavitramāśavaḥ |
yuvāyavo'ti | romāṇyavyayā | somāso | atyavyayā |
ati | vāyo | sasato | yāhi | śaśvato | yatra | grāvā | vadati | tatra | gacchataṁ | gṛhamindraśca | gacchatam |
vi | sūnṛtā | dadṛśe | rīyate | ghṛtamā | pūrṇayā | niyutā | yātho | adhvaramindraśca | yātho | adhvaram |
atrāha | tadvahethe | madhvāhutiṁ | yamaśvatthamupatiṣṭhanta | jāyavo'sme | te | santu | jāyavaḥ |
sākaṁ | gāvaḥ | suvate | pacyate | yavo | na | te | vāyopa | dasyanti | dhenavo | nāpa | dasyanti | dhenavaḥ |
ime | ye | te | su | vāyo | bāhvojaso'ntarnadī | te | patayantyukṣaṇo | mahi | vrādhantokṣaṇaḥ |
dhanvañcidye | anāśavo | jīrāścidagiraukasaḥ |
sūryasyeva | raśmayo | durniyantavo | hastayordurniyantavaḥ |
pra | su | jyeṣṭhaṁ | nicirābhyāṁ | bṛhannamo | havyaṁ | matiṁ | bharatā | mṛḻayadbhyāṁ | svādiṣṭhaṁ | mṛḻayadbhyām |
tā | samrājā | ghṛtāsutī | yajñeyajñopastutā |
athainoḥ | kṣatraṁ | na | kutaścanādhṛṣe | devatvaṁ | nū | cidādhṛṣe |
adarśi | gātururave | varīyasī | panthā | ṛtasya | samayaṁsta | raśmibhiścakṣurbhagasya | raśmibhiḥ |
dyukṣaṁ | mitrasya | sadanamaryamṇo | varuṇasya | ca |
athā | dadhāte | bṛhadukthyaṁ | vayopastutyaṁ | bṛhadvayaḥ |
jyotiṣmatīmaditiṁ | dhārayatkṣitiṁ | svarvatīmā | sacete | divedive | jāgṛvāṁsā | divedive |
jyotiṣmatkṣatramāśāte | ādityā | dānunaspatī |
mitrastayorvaruṇo | yātayajjano'ryamā | yātayajjanaḥ |
ayaṁ | mitrāya | varuṇāya | śaṁtamaḥ | somo | bhūtvavapāneṣvābhago | devo | deveṣvābhagaḥ |
taṁ | devāso | juṣerata | viśve | adya | sajoṣasaḥ |
tathā | rājānā | karatho | yadīmaha | ṛtāvānā | yadīmahe |
yo | mitrāya | varuṇāyāvidhajjano'narvāṇaṁ | taṁ | pari | pāto | aṁhaso | dāśvāṁsaṁ | martamaṁhasaḥ |
tamaryamābhi | rakṣatyṛjūyantamanu | vratam |
ukthairyainoḥ | paribhūṣati | vrataṁ | stomairābhūṣati | vratam |
namo | dive | bṛhate | rodasībhyāṁ | mitrāya | vocaṁ | varuṇāya | mīḻhuṣe | sumṛḻīkāya | mīḻhuṣe |
indramagnimupa | stuhi | dyukṣamaryamaṇaṁ | bhagam |
jyogjīvantaḥ | prajayā | sacemahi | somasyotī | sacemahi |
ūtī | devānāṁ | vayamindravanto | maṁsīmahi | svayaśaso | marudbhiḥ |
agnirmitro | varuṇaḥ | śarma | yaṁsantadaśyāma | maghavāno | vayaṁ | ca |
suṣumā | yātamadribhirgośrītā | matsareme | somāso | matsareme |
ā | rājānā | divispṛśāsmatrā | gantamupa | naḥ |
ime | vāṁ | mitrāvaruṇā | gavāśiraḥ | somāḥ | śukrā | gavāśiraḥ |
imā | yātamindavaḥ | somāso | dadhyāśiraḥ | sutāso | dadhyāśiraḥ |
uta | vāmuṣaso | budhi | sākaṁ | sūryasya | raśmibhiḥ |
suto | mitrāya | varuṇāya | pītaye | cārurṛtāya | pītaye |
tāṁ | vāṁ | dhenuṁ | na | vāsarīmaṁśuṁ | duhantyadribhiḥ | somaṁ | duhantyadribhiḥ |
asmatrā | gantamupa | no'rvāñcā | somapītaye |
ayaṁ | vāṁ | mitrāvaruṇā | nṛbhiḥ | sutaḥ | somā | pītaye | sutaḥ |
prapra | pūṣṇastuvijātasya | śasyate | mahitvamasya | tavaso | na | tandate | stotramasya | na | tandate |
arcāmi | sumnayannahamantyūtiṁ | mayobhuvam |
viśvasya | yo | manāyuyuve | makho | devāyuyuve | makhaḥ |
pra | hi | tvā | pūṣannajiraṁ | na | yāmani | stomebhiḥ | kṛṇva | ṛṇavo | yathā | mṛdhoṣṭro | na | pīparo | mṛdhaḥ |
huve | yattvā | mayobhuvaṁ | devaṁ | sakhyāya | martyaḥ |
asmākamāṅgūṣāndyumninaskṛdhi | vājeṣu | dyumninaskṛdhi |
yasya | te | pūṣantsakhye | vipanyavaḥ | kratvā | citsanto'vasā | bubhujrireti | kratvā | bubhujrire |
tāmanu | tvā | navīyasīṁ | niyutaṁ | rāyemahe |
aheḻamānoruśaṁsa | sarī | bhava | vājevāje | sarī | bhava |
asyo | ṣu | ṇopa | sātaye | bhuvo'heḻamāno | rarivām̐ | ajāśva | śravasyatāmajāśva |
o | ṣu | tvā | vavṛtīmahi | stomebhirdasma | sādhubhiḥ |
nahi | tvā | pūṣannatimanyāghṛṇe | na | te | sakhyamapahnuve |
astu | śrauṣaṭ | puro | agniṁ | dhiyā | dadhā | nu | tacchardho | divyaṁ | vṛṇīmahendravāyū | vṛṇīmahe |
yaddha | krāṇā | vivasvati | nābhā | saṁdāyi | navyasī |
adha | pra | sū | nopa | yantu | dhītayo | devām̐ | acchā | na | dhītayaḥ |
yaddha | tyanmitrāvaruṇāvṛtādadhyādadāthe | anṛtaṁ | svena | manyunā | dakṣasya | svena | manyunā |
yuvoritthādhi | sadmasvapaśyāma | hiraṇyayam |
dhībhiścana | manasā | svebhirakṣabhiḥ | somasya | svebhirakṣabhiḥ |
yuvāṁ | stomebhirdevayanto | aśvināśrāvayanteva | ślokamāyavo | yuvāṁ | havyābhyāyavaḥ |
yuvorviśvādhi | śriyaḥ | pṛkṣaśca | viśvavedasā |
pruṣāyante | vāṁ | pavayo | hiraṇyaye | rathe | dasrā | hiraṇyaye |
aceti | dasrā | vyu | nākamṛṇvatho | yuñjate | vāṁ | rathayujo | diviṣṭiṣvadhvasmāno | diviṣṭiṣu |
adhi | vāṁ | sthāma | vandhure | rathe | dasrā | hiraṇyaye |
patheva | yantāvanuśāsatā | rajo'ñjasā | śāsatā | rajaḥ |
śacībhirnaḥ | śacīvasū | divā | naktaṁ | daśasyatam |
mā | vāṁ | rātirupa | dasatkadā | canāsmadrātiḥ | kadā | cana |
vṛṣannindra | vṛṣapāṇāsendava | ime | sutādriṣutāsa | udbhidastubhyaṁ | sutāsodbhidaḥ |
te | tvā | mandantu | dāvane | mahe | citrāya | rādhase |
gīrbhirgirvāhaḥ | stavamānā | gahi | sumṛḻīko | nā | gahi |
o | ṣū | ṇo | agne | śṛṇuhi | tvamīḻito | devebhyo | bravasi | yajñiyebhyo | rājabhyo | yajñiyebhyaḥ |
yaddha | tyāmaṅgirobhyo | dhenuṁ | devādattana |
vi | tāṁ | duhre | aryamā | kartarī | sacām̐ | eṣa | tāṁ | veda | me | sacā |
mo | ṣu | vo | asmadabhi | tāni | pauṁsyā | sanā | bhūvandyumnāni | mota | jāriṣurasmatpurota | jāriṣuḥ |
yadvaścitraṁ | yugeyuge | navyaṁ | ghoṣādamartyam |
asmāsu | tanmaruto | yacca | duṣṭaraṁ | didhṛtā | yacca | duṣṭaram |
dadhyaṅha | me | januṣaṁ | pūrvo | aṅgirāḥ | priyamedhaḥ | kaṇvo | atrirmanurviduste | me | pūrve | manurviduḥ |
teṣāṁ | deveṣvāyatirasmākaṁ | teṣu | nābhayaḥ |
teṣāṁ | padena | mahyā | name | girendrāgnī | ā | name | girā |
hotā | yakṣadvanino | vanta | vāryaṁ | bṛhaspatiryajati | venokṣabhiḥ | puruvārebhirukṣabhiḥ |
jagṛbhmā | dūraādiśaṁ | ślokamadreradha | tmanā |
adhārayadararindāni | sukratuḥ | purū | sadmāni | sukratuḥ |
ye | devāso | divyekādaśa | stha | pṛthivyāmadhyekādaśa | stha |
apsukṣito | mahinaikādaśa | stha | te | devāso | yajñamimaṁ | juṣadhvam |
vediṣade | priyadhāmāya | sudyute | dhāsimiva | pra | bharā | yonimagnaye |
vastreṇeva | vāsayā | manmanā | śuciṁ | jyotīrathaṁ | śukravarṇaṁ | tamohanam |
abhi | dvijanmā | trivṛdannamṛjyate | saṁvatsare | vāvṛdhe | jagdhamī | punaḥ |
anyasyāsā | jihvayā | jenyo | vṛṣā | nyanyena | vanino | mṛṣṭa | vāraṇaḥ |
kṛṣṇaprutau | vevije | asya | sakṣitobhā | tarete | abhi | mātarā | śiśum |
prācājihvaṁ | dhvasayantaṁ | tṛṣucyutamā | sācyaṁ | kupayaṁ | vardhanaṁ | pituḥ |
mumukṣvo | manave | mānavasyate | raghudruvaḥ | kṛṣṇasītāso | juvaḥ |
asamanājirāso | raghuṣyado | vātajūtopa | yujyantāśavaḥ |
ādasya | te | dhvasayanto | vṛtherate | kṛṣṇamabhvaṁ | mahi | varpaḥ | karikrataḥ |
yatsīṁ | mahīmavaniṁ | prābhi | marmṛśadabhiśvasantstanayanneti | nānadat |
bhūṣanna | yo'dhi | babhrūṣu | namnate | vṛṣeva | patnīrabhyeti | roruvat |
ojāyamānastanvaśca | śumbhate | bhīmo | na | śṛṅgā | davidhāva | durgṛbhiḥ |
sa | saṁstiro | viṣṭiraḥ | saṁ | gṛbhāyati | jānanneva | jānatīrnityā | śaye |
punarvardhante | api | yanti | devyamanyadvarpaḥ | pitroḥ | kṛṇvate | sacā |
tamagruvaḥ | keśinīḥ | saṁ | hi | rebhirordhvāstasthurmamruṣīḥ | prāyave | punaḥ |
tāsāṁ | jarāṁ | pramuñcanneti | nānadadasuṁ | paraṁ | janayañjīvamastṛtam |
adhīvāsaṁ | pari | mātū | rihannaha | tuvigrebhiḥ | satvabhiryāti | vi | jrayaḥ |
vayo | dadhatpadvate | rerihatsadānu | śyenī | sacate | vartanīraha |
asmākamagne | maghavatsu | dīdihyadha | śvasīvānvṛṣabho | damūnāḥ |
avāsyā | śiśumatīradīdervarmeva | yutsu | parijarbhurāṇaḥ |
idamagne | sudhitaṁ | durdhitādadhi | priyādu | cinmanmanaḥ | preyo | astu | te |
yatte | śukraṁ | tanvo | rocate | śuci | tenāsmabhyaṁ | vanase | ratnamā | tvam |
rathāya | nāvamuta | no | gṛhāya | nityāritrāṁ | padvatīṁ | rāsyagne |
asmākaṁ | vīrām̐ | uta | no | maghono | janām̐śca | yā | pārayāccharma | yā | ca |
abhī | no | agnokthamijjuguryā | dyāvākṣāmā | sindhavaśca | svagūrtāḥ |
gavyaṁ | yavyaṁ | yanto | dīrghāheṣaṁ | varamaruṇyo | varanta |
baḻitthā | tadvapuṣe | dhāyi | darśataṁ | devasya | bhargaḥ | sahaso | yato | jani |
yadīmupa | hvarate | sādhate | matirṛtasya | dhenānayanta | sasrutaḥ |
pṛkṣo | vapuḥ | pitumānnityā | śaye | dvitīyamā | saptaśivāsu | mātṛṣu |
tṛtīyamasya | vṛṣabhasya | dohase | daśapramatiṁ | janayanta | yoṣaṇaḥ |
niryadīṁ | budhnānmahiṣasya | varpaseśānāsaḥ | śavasā | kranta | sūrayaḥ |
yadīmanu | pradivo | madhvādhave | guhā | santaṁ | mātariśvā | mathāyati |
pra | yatpituḥ | paramānnīyate | paryā | pṛkṣudho | vīrudho | daṁsu | rohati |
ubhā | yadasya | januṣaṁ | yadinvatādidyaviṣṭho | abhavadghṛṇā | śuciḥ |
ādinmātṝrāviśadyāsvā | śucirahiṁsyamānorviyā | vi | vāvṛdhe |
anu | yatpūrvāruhatsanājuvo | ni | navyasīṣvavarāsu | dhāvate |
ādiddhotāraṁ | vṛṇate | diviṣṭiṣu | bhagamiva | papṛcānāsa | ṛñjate |
devānyatkratvā | majmanā | puruṣṭuto | martaṁ | śaṁsaṁ | viśvadhā | veti | dhāyase |
vi | yadasthādyajato | vātacodito | hvāro | na | vakvā | jaraṇānākṛtaḥ |
tasya | patmandakṣuṣaḥ | kṛṣṇajaṁhasaḥ | śucijanmano | rajā | vyadhvanaḥ |
ratho | na | yātaḥ | śikvabhiḥ | kṛto | dyāmaṅgebhiraruṣebhirīyate |
ādasya | te | kṛṣṇāso | dakṣi | sūrayaḥ | śūrasyeva | tveṣathādīṣate | vayaḥ |
tvayā | hyagne | varuṇo | dhṛtavrato | mitraḥ | śāśadre | aryamā | sudānavaḥ |
yatsīmanu | kratunā | viśvathā | vibhurarānna | nemiḥ | paribhūrajāyathāḥ |
tvamagne | śaśamānāya | sunvate | ratnaṁ | yaviṣṭha | devatātiminvasi |
taṁ | tvā | nu | navyaṁ | sahaso | yuvanvayaṁ | bhagaṁ | na | kāre | mahiratna | dhīmahi |
asme | rayiṁ | na | svarthaṁ | damūnasaṁ | bhagaṁ | dakṣaṁ | na | papṛcāsi | dharṇasim |
raśmīm̐riva | yo | yamati | janmanī | ubhe | devānāṁ | śaṁsamṛtā | ca | sukratuḥ |
uta | naḥ | sudyotmā | jīrāśvo | hotā | mandraḥ | śṛṇavaccandrarathaḥ |
sa | no | neṣanneṣatamairamūro'gnirvāmaṁ | suvitaṁ | vasyo | accha |
astāvyagniḥ | śimīvadbhirarkaiḥ | sāmrājyāya | prataraṁ | dadhānaḥ |
amī | ca | ye | maghavāno | vayaṁ | ca | mihaṁ | na | sūro | ati | niṣṭatanyuḥ |
samiddho | agnā | vaha | devām̐ | adya | yatasruce |
tantuṁ | tanuṣva | pūrvyaṁ | sutasomāya | dāśuṣe |
ghṛtavantamupa | māsi | madhumantaṁ | tanūnapāt |
yajñaṁ | viprasya | māvataḥ | śaśamānasya | dāśuṣaḥ |
śuciḥ | pāvako | adbhuto | madhvā | yajñaṁ | mimikṣati |
narāśaṁsastrirā | divo | devo | deveṣu | yajñiyaḥ |
īḻito | agnā | vahendraṁ | citramiha | priyam |
iyaṁ | hi | tvā | matirmamācchā | sujihva | vacyate |
stṛṇānāso | yatasruco | barhiryajñe | svadhvare |
vṛñje | devavyacastamamindrāya | śarma | saprathaḥ |
vi | śrayantāmṛtāvṛdhaḥ | prayai | devebhyo | mahīḥ |
pāvakāsaḥ | puruspṛho | dvāro | devīrasaścataḥ |
ā | bhandamāne | upāke | naktoṣāsā | supeśasā |
yahvī | ṛtasya | mātarā | sīdatāṁ | barhirā | sumat |
mandrajihvā | jugurvaṇī | hotārā | daivyā | kavī |
yajñaṁ | no | yakṣatāmimaṁ | sidhramadya | divispṛśam |
śucirdeveṣvarpitā | hotrā | marutsu | bhāratī |
iḻā | sarasvatī | mahī | barhiḥ | sīdantu | yajñiyāḥ |
tannasturīpamadbhutaṁ | puru | vāraṁ | puru | tmanā |
tvaṣṭā | poṣāya | vi | ṣyatu | rāye | nābhā | no | asmayuḥ |
avasṛjannupa | tmanā | devānyakṣi | vanaspate |
agnirhavyā | suṣūdati | devo | deveṣu | medhiraḥ |
pūṣaṇvate | marutvate | viśvadevāya | vāyave |
svāhā | gāyatravepase | havyamindrāya | kartana |
svāhākṛtānyā | gahyupa | havyāni | vītaye |
indrā | gahi | śrudhī | havaṁ | tvāṁ | havante | adhvare |
pra | tavyasīṁ | navyasīṁ | dhītimagnaye | vāco | matiṁ | sahasaḥ | sūnave | bhare |
apāṁ | napādyo | vasubhiḥ | saha | priyo | hotā | pṛthivyāṁ | nyasīdadṛtviyaḥ |
sa | jāyamānaḥ | parame | vyomanyāviragnirabhavanmātariśvane |
asya | kratvā | samidhānasya | majmanā | pra | dyāvā | śociḥ | pṛthivī | arocayat |
asya | tveṣājarā | asya | bhānavaḥ | susaṁdṛśaḥ | supratīkasya | sudyutaḥ |
bhātvakṣaso | atyakturna | sindhavo'gne | rejante | asasanto | ajarāḥ |
yamerire | bhṛgavo | viśvavedasaṁ | nābhā | pṛthivyā | bhuvanasya | majmanā |
agniṁ | taṁ | gīrbhirhinuhi | svā | dame | yaiko | vasvo | varuṇo | na | rājati |
na | yo | varāya | marutāmiva | svanaḥ | seneva | sṛṣṭā | divyā | yathāśaniḥ |
agnirjambhaistigitairatti | bharvati | yodho | na | śatrūntsa | vanā | nyṛñjate |
kuvinno | agnirucathasya | vīrasadvasuṣkuvidvasubhiḥ | kāmamāvarat |
codaḥ | kuvittutujyātsātaye | dhiyaḥ | śucipratīkaṁ | tamayā | dhiyā | gṛṇe |
ghṛtapratīkaṁ | va | ṛtasya | dhūrṣadamagniṁ | mitraṁ | na | samidhāna | ṛñjate |
indhāno | akro | vidatheṣu | dīdyacchukravarṇāmudu | no | yaṁsate | dhiyam |
aprayucchannaprayucchadbhiragne | śivebhirnaḥ | pāyubhiḥ | pāhi | śagmaiḥ |
adabdhebhiradṛpitebhiriṣṭe'nimiṣadbhiḥ | pari | pāhi | no | jāḥ |
eti | pra | hotā | vratamasya | māyayordhvāṁ | dadhānaḥ | śucipeśasaṁ | dhiyam |
abhi | srucaḥ | kramate | dakṣiṇāvṛto | yāsya | dhāma | prathamaṁ | ha | niṁsate |
abhīmṛtasya | dohanānūṣata | yonau | devasya | sadane | parīvṛtāḥ |
apāmupasthe | vibhṛto | yadāvasadadha | svadhādhayadyābhirīyate |
yuyūṣataḥ | savayasā | tadidvapuḥ | samānamarthaṁ | vitaritratā | mithaḥ |
ādīṁ | bhago | na | havyaḥ | samasmadā | voḻhurna | raśmīntsamayaṁsta | sārathiḥ |
yamīṁ | dvā | savayasā | saparyataḥ | samāne | yonā | mithunā | samokasā |
divā | na | naktaṁ | palito | yuvājani | purū | carannajaro | mānuṣā | yugā |
tamīṁ | hinvanti | dhītayo | daśa | vriśo | devaṁ | martāsotaye | havāmahe |
dhanoradhi | pravatā | sa | ṛṇvatyabhivrajadbhirvayunā | navādhita |
tvaṁ | hyagne | divyasya | rājasi | tvaṁ | pārthivasya | paśupeva | tmanā |
enī | taite | bṛhatī | abhiśriyā | hiraṇyayī | vakvarī | barhirāśāte |
agne | juṣasva | prati | harya | tadvaco | mandra | svadhāva | ṛtajāta | sukrato |
yo | viśvataḥ | pratyaṅṅasi | darśato | raṇvaḥ | saṁdṛṣṭau | pitumām̐ | iva | kṣayaḥ |
taṁ | pṛcchatā | sa | jagāmā | sa | veda | sa | cikitvām̐ | īyate | sā | nvīyate |
tasmintsanti | praśiṣastasminniṣṭayaḥ | sa | vājasya | śavasaḥ | śuṣmiṇaspatiḥ |
tamitpṛcchanti | na | simo | vi | pṛcchati | sveneva | dhīro | manasā | yadagrabhīt |
na | mṛṣyate | prathamaṁ | nāparaṁ | vaco'sya | kratvā | sacate | apradṛpitaḥ |
tamidgacchanti | juhvastamarvatīrviśvānyekaḥ | śṛṇavadvacāṁsi | me |
purupraiṣastaturiryajñasādhano'cchidrotiḥ | śiśurādatta | saṁ | rabhaḥ |
upasthāyaṁ | carati | yatsamārata | sadyo | jātastatsāra | yujyebhiḥ |
abhi | śvāntaṁ | mṛśate | nāndye | mude | yadīṁ | gacchantyuśatīrapiṣṭhitam |
seṁ | mṛgo | apyo | vanargurupa | tvacyupamasyāṁ | ni | dhāyi |
vyabravīdvayunā | martyebhyo'gnirvidvām̐ | ṛtaciddhi | satyaḥ |
trimūrdhānaṁ | saptaraśmiṁ | gṛṇīṣe'nūnamagniṁ | pitrorupasthe |
niṣattamasya | carato | dhruvasya | viśvā | divo | rocanāpaprivāṁsam |
ukṣā | mahām̐ | abhi | vavakṣaine | ajarastasthāvitaūtirṛṣvaḥ |
urvyāḥ | pado | ni | dadhāti | sānau | rihantyūdho | aruṣāso | asya |
samānaṁ | vatsamabhi | saṁcarantī | viṣvagdhenū | vi | carataḥ | sumeke |
anapavṛjyām̐ | adhvano | mimāne | viśvānketām̐ | adhi | maho | dadhāne |
dhīrāsaḥ | padaṁ | kavayo | nayanti | nānā | hṛdā | rakṣamāṇājuryam |
siṣāsantaḥ | paryapaśyanta | sindhumāvirebhyo | abhavatsūryo | nṝn |
didṛkṣeṇyaḥ | pari | kāṣṭhāsu | jenyeḻenyo | maho | arbhāya | jīvase |
purutrā | yadabhavatsūrahaibhyo | garbhebhyo | maghavā | viśvadarśataḥ |
kathā | te | agne | śucayantāyordadāśurvājebhirāśuṣāṇāḥ |
ubhe | yattoke | tanaye | dadhānā | ṛtasya | sāmanraṇayanta | devāḥ |
bodhā | me | asya | vacaso | yaviṣṭha | maṁhiṣṭhasya | prabhṛtasya | svadhāvaḥ |
pīyati | tvo | anu | tvo | gṛṇāti | vandāruste | tanvaṁ | vande | agne |
ye | pāyavo | māmateyaṁ | te | agne | paśyanto | andhaṁ | duritādarakṣan |
rarakṣa | tāntsukṛto | viśvavedā | dipsantedripavo | nāha | debhuḥ |
yo | no | agne | ararivām̐ | aghāyurarātīvā | marcayati | dvayena |
mantro | guruḥ | punarastu | so | asmānu | mṛkṣīṣṭa | tanvaṁ | duruktaiḥ |
uta | vā | yaḥ | sahasya | pravidvānmarto | martaṁ | marcayati | dvayena |
ataḥ | pāhi | stavamāna | stuvantamagne | mākirno | duritāya | dhāyīḥ |
mathīdyadīṁ | viṣṭo | mātariśvā | hotāraṁ | viśvāpsuṁ | viśvadevyam |
ni | yaṁ | dadhurmanuṣyāsu | vikṣu | svarṇa | citraṁ | vapuṣe | vibhāvam |
dadānaminna | dadabhanta | manmāgnirvarūthaṁ | mama | tasya | cākan |
juṣanta | viśvānyasya | karmopastutiṁ | bharamāṇasya | kāroḥ |
nitye | cinnu | yaṁ | sadane | jagṛbhre | praśastibhirdadhire | yajñiyāsaḥ |
pra | sū | nayanta | gṛbhayanteṣṭāvaśvāso | na | rathyo | rārahāṇāḥ |
purūṇi | dasmo | ni | riṇāti | jambhairādrocate | vanā | vibhāvā |
ādasya | vāto | anu | vāti | śocirasturna | śaryāmasanāmanu | dyūn |
na | yaṁ | ripavo | na | riṣaṇyavo | garbhe | santaṁ | reṣaṇā | reṣayanti |
andhāpaśyā | na | dabhannabhikhyā | nityāseṁ | pretāro | arakṣan |
mahaḥ | sa | rāyaiṣate | patirdanninenasya | vasunaḥ | padā |
upa | dhrajantamadrayo | vidhannit |
sa | yo | vṛṣā | narāṁ | na | rodasyoḥ | śravobhirasti | jīvapītasargaḥ |
pra | yaḥ | sasrāṇaḥ | śiśrīta | yonau |
ā | yaḥ | puraṁ | nārmiṇīmadīdedatyaḥ | kavirnabhanyo | nārvā |
sūro | na | rurukvāñchatātmā |
abhi | dvijanmā | trī | rocanāni | viśvā | rajāṁsi | śuśucāno | asthāt |
hotā | yajiṣṭho | apāṁ | sadhasthe |
ayaṁ | sa | hotā | yo | dvijanmā | viśvā | dadhe | vāryāṇi | śravasyā |
marto | yo | asmai | sutuko | dadāśa |
puru | tvā | dāśvānvoce'riragne | tava | svidā |
todasyeva | śaraṇā | mahasya |
vyaninasya | dhaninaḥ | prahoṣe | cidararuṣaḥ |
kadā | cana | prajigato | adevayoḥ |
sa | candro | vipra | martyo | maho | vrādhantamo | divi |
praprette | agne | vanuṣaḥ | syāma |
mitraṁ | na | yaṁ | śimyā | goṣu | gavyavaḥ | svādhyo | vidathe | apsu | jījanan |
arejetāṁ | rodasī | pājasā | girā | prati | priyaṁ | yajataṁ | januṣāmavaḥ |
yaddha | tyadvāṁ | purumīḻhasya | sominaḥ | pra | mitrāso | na | dadhire | svābhuvaḥ |
adha | kratuṁ | vidataṁ | gātumarcatota | śrutaṁ | vṛṣaṇā | pastyāvataḥ |
ā | vāṁ | bhūṣankṣitayo | janma | rodasyoḥ | pravācyaṁ | vṛṣaṇā | dakṣase | mahe |
yadīmṛtāya | bharatho | yadarvate | pra | hotrayā | śimyā | vītho | adhvaram |
pra | sā | kṣitirasura | yā | mahi | priya | ṛtāvānāvṛtamā | ghoṣatho | bṛhat |
yuvaṁ | divo | bṛhato | dakṣamābhuvaṁ | gāṁ | na | dhuryupa | yuñjāthe | apaḥ |
mahī | atra | mahinā | vāramṛṇvatho'reṇavastujā | sadmandhenavaḥ |
svaranti | toparatāti | sūryamā | nimrucoṣasastakvavīriva |
ā | vāmṛtāya | keśinīranūṣata | mitra | yatra | varuṇa | gātumarcathaḥ |
ava | tmanā | sṛjataṁ | pinvataṁ | dhiyo | yuvaṁ | viprasya | manmanāmirajyathaḥ |
yo | vāṁ | yajñaiḥ | śaśamāno | ha | dāśati | kavirhotā | yajati | manmasādhanaḥ |
upāha | taṁ | gacchatho | vītho | adhvaramacchā | giraḥ | sumatiṁ | gantamasmayū |
yuvāṁ | yajñaiḥ | prathamā | gobhirañjata | ṛtāvānā | manaso | na | prayuktiṣu |
bharanti | vāṁ | manmanā | saṁyatā | giro'dṛpyatā | manasā | revadāśāthe |
revadvayo | dadhāthe | revadāśāthe | narā | māyābhiritaūti | māhinam |
na | vāṁ | dyāvo'habhirnota | sindhavo | na | devatvaṁ | paṇayo | nānaśurmagham |
yuvaṁ | vastrāṇi | pīvasā | vasāthe | yuvoracchidrā | mantavo | ha | sargāḥ |
avātiratamanṛtāni | viśva | ṛtena | mitrāvaruṇā | sacethe |
etaccana | tvo | vi | ciketadeṣāṁ | satyo | mantraḥ | kaviśasta | ṛghāvān |
triraśriṁ | hanti | caturaśrirugro | devanido | ha | prathamājūryan |
apādeti | prathamā | padvatīnāṁ | kastadvāṁ | mitrāvaruṇā | ciketa |
garbho | bhāraṁ | bharatyā | cidasya | ṛtaṁ | pipartyanṛtaṁ | ni | tārīt |
prayantamitpari | jāraṁ | kanīnāṁ | paśyāmasi | nopanipadyamānam |
anavapṛgṇā | vitatā | vasānaṁ | priyaṁ | mitrasya | varuṇasya | dhāma |
anaśvo | jāto | anabhīśurarvā | kanikradatpatayadūrdhvasānuḥ |
acittaṁ | brahma | jujuṣuryuvānaḥ | pra | mitre | dhāma | varuṇe | gṛṇantaḥ |
ā | dhenavo | māmateyamavantīrbrahmapriyaṁ | pīpayantsasminnūdhan |
pitvo | bhikṣeta | vayunāni | vidvānāsāvivāsannaditimuruṣyet |
ā | vāṁ | mitrāvaruṇā | havyajuṣṭiṁ | namasā | devāvavasā | vavṛtyām |
asmākaṁ | brahma | pṛtanāsu | sahyāsmākaṁ | vṛṣṭirdivyā | supārā |
yajāmahe | vāṁ | mahaḥ | sajoṣā | havyebhirmitrāvaruṇā | namobhiḥ |
ghṛtairghṛtasnū | adha | yadvāmasme | adhvaryavo | na | dhītibhirbharanti |
prastutirvāṁ | dhāma | na | prayuktirayāmi | mitrāvaruṇā | suvṛktiḥ |
anakti | yadvāṁ | vidatheṣu | hotā | sumnaṁ | vāṁ | sūrirvṛṣaṇāviyakṣan |
pīpāya | dhenuraditirṛtāya | janāya | mitrāvaruṇā | havirde |
hinoti | yadvāṁ | vidathe | saparyantsa | rātahavyo | mānuṣo | na | hotā |
uta | vāṁ | vikṣu | madyāsvandho | gāvāpaśca | pīpayanta | devīḥ |
uto | no | asya | pūrvyaḥ | patirdanvītaṁ | pātaṁ | payasosriyāyāḥ |
viṣṇornu | kaṁ | vīryāṇi | pra | vocaṁ | yaḥ | pārthivāni | vimame | rajāṁsi |
yo | askabhāyaduttaraṁ | sadhasthaṁ | vicakramāṇastredhorugāyaḥ |
pra | tadviṣṇuḥ | stavate | vīryeṇa | mṛgo | na | bhīmaḥ | kucaro | giriṣṭhāḥ |
yasyoruṣu | triṣu | vikramaṇeṣvadhikṣiyanti | bhuvanāni | viśvā |
pra | viṣṇave | śūṣametu | manma | girikṣitorugāyāya | vṛṣṇe |
yedaṁ | dīrghaṁ | prayataṁ | sadhasthameko | vimame | tribhiritpadebhiḥ |
yasya | trī | pūrṇā | madhunā | padānyakṣīyamāṇā | svadhayā | madanti |
yo | tridhātu | pṛthivīmuta | dyāmeko | dādhāra | bhuvanāni | viśvā |
tadasya | priyamabhi | pātho | aśyāṁ | naro | yatra | devayavo | madanti |
urukramasya | sa | hi | bandhuritthā | viṣṇoḥ | pade | parame | madhvotsaḥ |
tā | vāṁ | vāstūnyuśmasi | gamadhyai | yatra | gāvo | bhūriśṛṅgāyāsaḥ |
atrāha | tadurugāyasya | vṛṣṇaḥ | paramaṁ | padamava | bhāti | bhūri |
pra | vaḥ | pāntamandhaso | dhiyāyate | mahe | śūrāya | viṣṇave | cārcata |
yā | sānuni | parvatānāmadābhyā | mahastasthaturarvateva | sādhunā |
tveṣamitthā | samaraṇaṁ | śimīvatorindrāviṣṇū | sutapā | vāmuruṣyati |
yā | martyāya | pratidhīyamānamitkṛśānorasturasanāmuruṣyathaḥ |
teṁ | vardhanti | mahyasya | pauṁsyaṁ | ni | mātarā | nayati | retase | bhuje |
dadhāti | putro'varaṁ | paraṁ | piturnāma | tṛtīyamadhi | rocane | divaḥ |
tattadidasya | pauṁsyaṁ | gṛṇīmasīnasya | trāturavṛkasya | mīḻhuṣaḥ |
yaḥ | pārthivāni | tribhiridvigāmabhiruru | kramiṣṭorugāyāya | jīvase |
dve | idasya | kramaṇe | svardṛśo'bhikhyāya | martyo | bhuraṇyati |
tṛtīyamasya | nakirā | dadharṣati | vayaścana | patayantaḥ | patatriṇaḥ |
caturbhiḥ | sākaṁ | navatiṁ | ca | nāmabhiścakraṁ | na | vṛttaṁ | vyatīm̐ravīvipat |
bṛhaccharīro | vimimāna | ṛkvabhiryuvākumāraḥ | pratyetyāhavam |
bhavā | mitro | na | śevyo | ghṛtāsutirvibhūtadyumnaivayā | u | saprathāḥ |
adhā | te | viṣṇo | viduṣā | cidardhyaḥ | stomo | yajñaśca | rādhyo | haviṣmatā |
yaḥ | pūrvyāya | vedhase | navīyase | sumajjānaye | viṣṇave | dadāśati |
yo | jātamasya | mahato | mahi | bravatsedu | śravobhiryujyaṁ | cidabhyasat |
tamu | stotāraḥ | pūrvyaṁ | yathā | vida | ṛtasya | garbhaṁ | januṣā | pipartana |
āsya | jānanto | nāma | cidvivaktana | mahaste | viṣṇo | sumatiṁ | bhajāmahe |
tamasya | rājā | varuṇastamaśvinā | kratuṁ | sacanta | mārutasya | vedhasaḥ |
dādhāra | dakṣamuttamamaharvidaṁ | vrajaṁ | ca | viṣṇuḥ | sakhivām̐ | aporṇute |
ā | yo | vivāya | sacathāya | daivyendrāya | viṣṇuḥ | sukṛte | sukṛttaraḥ |
vedhājinvattriṣadhastha | āryamṛtasya | bhāge | yajamānamābhajat |
abodhyagnirjmodeti | sūryo | vyuṣāścandrā | mahyāvo | arciṣā |
āyukṣātāmaśvinā | yātave | rathaṁ | prāsāvīddevaḥ | savitā | jagatpṛthak |
yadyuñjāthe | vṛṣaṇamaśvinā | rathaṁ | ghṛtena | no | madhunā | kṣatramukṣatam |
asmākaṁ | brahma | pṛtanāsu | jinvataṁ | vayaṁ | dhanā | śūrasātā | bhajemahi |
arvāṅtricakro | madhuvāhano | ratho | jīrāśvo | aśvinoryātu | suṣṭutaḥ |
trivandhuro | maghavā | viśvasaubhagaḥ | śaṁ | nā | vakṣaddvipade | catuṣpade |
ā | norjaṁ | vahatamaśvinā | yuvaṁ | madhumatyā | naḥ | kaśayā | mimikṣatam |
prāyustāriṣṭaṁ | nī | rapāṁsi | mṛkṣataṁ | sedhataṁ | dveṣo | bhavataṁ | sacābhuvā |
yuvaṁ | ha | garbhaṁ | jagatīṣu | dhattho | yuvaṁ | viśveṣu | bhuvaneṣvantaḥ |
yuvamagniṁ | ca | vṛṣaṇāvapaśca | vanaspatīm̐raśvināvairayethām |
yuvaṁ | ha | stho | bhiṣajā | bheṣajebhiratho | ha | stho | rathyā | rāthyebhiḥ |
atho | ha | kṣatramadhi | dhatthogrā | yo | vāṁ | haviṣmānmanasā | dadāśa |
vasū | rudrā | purumantū | vṛdhantā | daśasyataṁ | no | vṛṣaṇāvabhiṣṭau |
dasrā | ha | yadrekṇāucathyo | vāṁ | pra | yatsasrāthe | akavābhirūtī |
ko | vāṁ | dāśatsumataye | cidasyai | vasū | yaddhethe | namasā | pade | goḥ |
jigṛtamasme | revatīḥ | puraṁdhīḥ | kāmapreṇeva | manasā | carantā |
yukto | ha | yadvāṁ | taugryāya | perurvi | madhye | arṇaso | dhāyi | pajraḥ |
upa | vāmavaḥ | śaraṇaṁ | gameyaṁ | śūro | nājma | patayadbhirevaiḥ |
upastutiraucathyamuruṣyenmā | māmime | patatriṇī | vi | dugdhām |
mā | māmedho | daśatayaścito | dhākpra | yadvāṁ | baddhastmani | khādati | kṣām |
na | mā | garannadyo | mātṛtamā | dāsā | yadīṁ | susamubdhamavādhuḥ |
śiro | yadasya | traitano | vitakṣatsvayaṁ | dāsoro | aṁsāvapi | gdha |
dīrghatamā | māmateyo | jujurvāndaśame | yuge |
apāmarthaṁ | yatīnāṁ | brahmā | bhavati | sārathiḥ |
pra | dyāvā | yajñaiḥ | pṛthivī | ṛtāvṛdhā | mahī | stuṣe | vidatheṣu | pracetasā |
devebhirye | devaputre | sudaṁsasetthā | dhiyā | vāryāṇi | prabhūṣataḥ |
uta | manye | pituradruho | mano | māturmahi | svatavastaddhavīmabhiḥ |
suretasā | pitarā | bhūma | cakratururu | prajāyāmṛtaṁ | varīmabhiḥ |
te | sūnavaḥ | svapasaḥ | sudaṁsaso | mahī | jajñurmātarā | pūrvacittaye |
sthātuśca | satyaṁ | jagataśca | dharmaṇi | putrasya | pāthaḥ | padamadvayāvinaḥ |
te | māyino | mamire | supracetaso | jāmī | sayonī | mithunā | samokasā |
navyaṁnavyaṁ | tantumā | tanvate | divi | samudre | antaḥ | kavayaḥ | sudītayaḥ |
tadrādho | adya | saviturvareṇyaṁ | vayaṁ | devasya | prasave | manāmahe |
asmabhyaṁ | dyāvāpṛthivī | sucetunā | rayiṁ | dhattaṁ | vasumantaṁ | śatagvinam |
te | hi | dyāvāpṛthivī | viśvaśambhuva | ṛtāvarī | rajaso | dhārayatkavī |
sujanmanī | dhiṣaṇe | antarīyate | devo | devī | dharmaṇā | sūryaḥ | śuciḥ |
uruvyacasā | mahinī | asaścatā | pitā | mātā | ca | bhuvanāni | rakṣataḥ |
sudhṛṣṭame | vapuṣye | na | rodasī | pitā | yatsīmabhi | rūpairavāsayat |
sa | vahniḥ | putraḥ | pitroḥ | pavitravānpunāti | dhīro | bhuvanāni | māyayā |
dhenuṁ | ca | pṛśniṁ | vṛṣabhaṁ | suretasaṁ | viśvāhā | śukraṁ | payo | asya | dukṣata |
ayaṁ | devānāmapasāmapastamo | yo | jajāna | rodasī | viśvaśambhuvā |
vi | yo | mame | rajasī | sukratūyayājarebhiḥ | skambhanebhiḥ | samānṛce |
te | no | gṛṇāne | mahinī | mahi | śravaḥ | kṣatraṁ | dyāvāpṛthivī | dhāsatho | bṛhat |
yenābhi | kṛṣṭīstatanāma | viśvahā | panāyyamojo | asme | saminvatam |
kimu | śreṣṭhaḥ | kiṁ | yaviṣṭho | nājagankimīyate | dūtyaṁ | kadyadūcima |
na | nindima | camasaṁ | yo | mahākulo'gne | bhrātardruṇedbhūtimūdima |
ekaṁ | camasaṁ | caturaḥ | kṛṇotana | tadvo | devābruvantadva | āgamam |
saudhanvanā | yadyevā | kariṣyatha | sākaṁ | devairyajñiyāso | bhaviṣyatha |
agniṁ | dūtaṁ | prati | yadabravītanāśvaḥ | kartvo | rathoteha | kartvaḥ |
dhenuḥ | kartvā | yuvaśā | kartvā | dvā | tāni | bhrātaranu | vaḥ | kṛtvyemasi |
cakṛvāṁsa | ṛbhavastadapṛcchata | kvedabhūdyaḥ | sya | dūto | nājagan |
yadāvākhyaccamasāñcaturaḥ | kṛtānādittvaṣṭā | gnāsvantarnyānaje |
hanāmainām̐ | iti | tvaṣṭā | yadabravīccamasaṁ | ye | devapānamanindiṣuḥ |
anyā | nāmāni | kṛṇvate | sute | sacām̐ | anyairenānkanyā | nāmabhiḥ | sparat |
indro | harī | yuyuje | aśvinā | rathaṁ | bṛhaspatirviśvarūpāmupājata |
ṛbhurvibhvā | vājo | devām̐ | agacchata | svapaso | yajñiyaṁ | bhāgamaitana |
niścarmaṇo | gāmariṇīta | dhītibhiryā | jarantā | yuvaśā | tākṛṇotana |
saudhanvanāśvādaśvamatakṣata | yuktvā | rathamupa | devām̐ | ayātana |
idamudakaṁ | pibatetyabravītanedaṁ | vā | ghā | pibatā | muñjanejanam |
saudhanvanā | yadi | tanneva | haryatha | tṛtīye | ghā | savane | mādayādhvai |
āpo | bhūyiṣṭhetyeko | abravīdagnirbhūyiṣṭhetyanyo | abravīt |
vadharyantīṁ | bahubhyaḥ | praiko | abravīdṛtā | vadantaścamasām̐ | apiṁśata |
śroṇāmekodakaṁ | gāmavājati | māṁsamekaḥ | piṁśati | sūnayābhṛtam |
ā | nimrucaḥ | śakṛdeko | apābharatkiṁ | svitputrebhyaḥ | pitaropāvatuḥ |
udvatsvasmākṛṇotanā | tṛṇaṁ | nivatsvapaḥ | svapasyayā | naraḥ |
agohyasya | yadasastanā | gṛhe | tadadyedamṛbhavo | nānu | gacchatha |
saṁmīlya | yadbhuvanā | paryasarpata | kva | svittātyā | pitarā | vāsatuḥ |
aśapata | yaḥ | karasnaṁ | vādade | yaḥ | prābravītpro | tasmābravītana |
suṣupvāṁsa | ṛbhavastadapṛcchatāgohya | kedaṁ | no | abūbudhat |
śvānaṁ | basto | bodhayitāramabravītsaṁvatsaredamadyā | vyakhyata |
divā | yānti | maruto | bhūmyāgnirayaṁ | vāto | antarikṣeṇa | yāti |
adbhiryāti | varuṇaḥ | samudrairyuṣmām̐ | icchantaḥ | śavaso | napātaḥ |
mā | no | mitro | varuṇo | aryamāyurindra | ṛbhukṣā | marutaḥ | pari | khyan |
yadvājino | devajātasya | sapteḥ | pravakṣyāmo | vidathe | vīryāṇi |
yannirṇijā | rekṇasā | prāvṛtasya | rātiṁ | gṛbhītāṁ | mukhato | nayanti |
suprāṅajo | memyadviśvarūpendrāpūṣṇoḥ | priyamapyeti | pāthaḥ |
eṣa | cchāgaḥ | puro | aśvena | vājinā | pūṣṇo | bhāgo | nīyate | viśvadevyaḥ |
abhipriyaṁ | yatpuroḻāśamarvatā | tvaṣṭedenaṁ | sauśravasāya | jinvati |
yaddhaviṣyamṛtuśo | devayānaṁ | trirmānuṣāḥ | paryaśvaṁ | nayanti |
atrā | pūṣṇaḥ | prathamo | bhāgaiti | yajñaṁ | devebhyaḥ | prativedayannajaḥ |
hotādhvaryurāvayāgnimindho | grāvagrābhota | śaṁstā | suvipraḥ |
tena | yajñena | svaraṁkṛtena | sviṣṭena | vakṣaṇā | pṛṇadhvam |
yūpavraskota | ye | yūpavāhāścaṣālaṁ | ye | aśvayūpāya | takṣati |
ye | cārvate | pacanaṁ | saṁbharantyuto | teṣāmabhigūrtirnenvatu |
upa | prāgātsumanme'dhāyi | manma | devānāmāśopa | vītapṛṣṭhaḥ |
anvenaṁ | viprā | ṛṣayo | madanti | devānāṁ | puṣṭe | cakṛmā | subandhum |
yadvājino | dāma | saṁdānamarvato | yā | śīrṣaṇyā | raśanā | rajjurasya |
yadvā | ghāsya | prabhṛtamāsye | tṛṇaṁ | sarvā | tā | te | api | deveṣvastu |
yadaśvasya | kraviṣo | makṣikāśa | yadvā | svarau | svadhitau | riptamasti |
yaddhastayoḥ | śamituryannakheṣu | sarvā | tā | te | api | deveṣvastu |
yadūvadhyamudarasyāpavāti | yāmasya | kraviṣo | gandho | asti |
sukṛtā | tacchamitāraḥ | kṛṇvantūta | medhaṁ | śṛtapākaṁ | pacantu |
yatte | gātrādagninā | pacyamānādabhi | śūlaṁ | nihatasyāvadhāvati |
mā | tadbhūmyāmā | śriṣanmā | tṛṇeṣu | devebhyastaduśadbhyo | rātamastu |
ye | vājinaṁ | paripaśyanti | pakvaṁ | yemāhuḥ | surabhirnirhareti |
ye | cārvato | māṁsabhikṣāmupāsatoto | teṣāmabhigūrtirnenvatu |
yannīkṣaṇaṁ | mām̐spacanyokhāyā | yā | pātrāṇi | yūṣṇāsecanāni |
ūṣmaṇyāpidhānā | carūṇāmaṅkāḥ | sūnāḥ | pari | bhūṣantyaśvam |
nikramaṇaṁ | niṣadanaṁ | vivartanaṁ | yacca | paḍbīśamarvataḥ |
yacca | papau | yacca | ghāsiṁ | jaghāsa | sarvā | tā | te | api | deveṣvastu |
mā | tvāgnirdhvanayīddhūmagandhirmokhā | bhrājantyabhi | vikta | jaghriḥ |
iṣṭaṁ | vītamabhigūrtaṁ | vaṣaṭkṛtaṁ | taṁ | devāsaḥ | prati | gṛbhṇantyaśvam |
yadaśvāya | vāsopastṛṇantyadhīvāsaṁ | yā | hiraṇyānyasmai |
saṁdānamarvantaṁ | paḍbīśaṁ | priyā | deveṣvā | yāmayanti |
yatte | sāde | mahasā | śūkṛtasya | pārṣṇyā | vā | kaśayā | vā | tutoda |
sruceva | tā | haviṣo | adhvareṣu | sarvā | tā | te | brahmaṇā | sūdayāmi |
catustriṁśadvājino | devabandhorvaṅkrīraśvasya | svadhitiḥ | sameti |
acchidrā | gātrā | vayunā | kṛṇota | paruṣparuranughuṣyā | vi | śasta |
ekastvaṣṭuraśvasyā | viśastā | dvā | yantārā | bhavatastatha | ṛtuḥ |
yā | te | gātrāṇāmṛtuthā | kṛṇomi | tātā | piṇḍānāṁ | pra | juhomyagnau |
mā | tvā | tapatpriyātmāpiyantaṁ | mā | svadhitistanvā | tiṣṭhipatte |
mā | te | gṛdhnuraviśastātihāya | chidrā | gātrāṇyasinā | mithū | kaḥ |
na | vo | etanmriyase | na | riṣyasi | devām̐ | ideṣi | pathibhiḥ | sugebhiḥ |
harī | te | yuñjā | pṛṣatī | abhūtāmupāsthādvājī | dhuri | rāsabhasya |
sugavyaṁ | no | vājī | svaśvyaṁ | puṁsaḥ | putrām̐ | uta | viśvāpuṣaṁ | rayim |
anāgāstvaṁ | no | aditiḥ | kṛṇotu | kṣatraṁ | no | aśvo | vanatāṁ | haviṣmān |
yadakrandaḥ | prathamaṁ | jāyamānodyantsamudrāduta | vā | purīṣāt |
śyenasya | pakṣā | hariṇasya | bāhūpastutyaṁ | mahi | jātaṁ | te | arvan |
yamena | dattaṁ | tritainamāyunagindra | eṇaṁ | prathamo | adhyatiṣṭhat |
gandharvo | asya | raśanāmagṛbhṇātsūrādaśvaṁ | vasavo | nirataṣṭa |
asi | yamo | asyādityo | arvannasi | trito | guhyena | vratena |
asi | somena | samayā | vipṛktāhuste | trīṇi | divi | bandhanāni |
trīṇi | tāhurdivi | bandhanāni | trīṇyapsu | trīṇyantaḥ | samudre |
uteva | me | varuṇaśchantsyarvanyatrā | tāhuḥ | paramaṁ | janitram |
imā | te | vājinnavamārjanānīmā | śaphānāṁ | saniturnidhānā |
atrā | te | bhadrā | raśanāpaśyamṛtasya | yābhirakṣanti | gopāḥ |
ātmānaṁ | te | manasārādajānāmavo | divā | patayantaṁ | pataṁgam |
śiro | apaśyaṁ | pathibhiḥ | sugebhirareṇubhirjehamānaṁ | patatri |
atrā | te | rūpamuttamamapaśyaṁ | jigīṣamāṇamiṣā | pade | goḥ |
yadā | te | marto | anu | bhogamānaḻādidgrasiṣṭhauṣadhīrajīgaḥ |
anu | tvā | ratho | anu | maryo | arvannanu | gāvo'nu | bhagaḥ | kanīnām |
anu | vrātāsastava | sakhyamīyuranu | devā | mamire | vīryaṁ | te |
hiraṇyaśṛṅgo'yo | asya | pādā | manojavāvara | indrāsīt |
devedasya | haviradyamāyanyo | arvantaṁ | prathamo | adhyatiṣṭhat |
īrmāntāsaḥ | silikamadhyamāsaḥ | saṁ | śūraṇāso | divyāso | atyāḥ |
haṁseva | śreṇiśo | yatante | yadākṣiṣurdivyamajmamaśvāḥ |
tava | śarīraṁ | patayiṣṇvarvantava | cittaṁ | vāteva | dhrajīmān |
tava | śṛṅgāṇi | viṣṭhitā | purutrāraṇyeṣu | jarbhurāṇā | caranti |
upa | prāgācchasanaṁ | vājyarvā | devadrīcā | manasā | dīdhyānaḥ |
ajaḥ | puro | nīyate | nābhirasyānu | paścātkavayo | yanti | rebhāḥ |
upa | prāgātparamaṁ | yatsadhasthamarvām̐ | acchā | pitaraṁ | mātaraṁ | ca |
adyā | devāñjuṣṭatamo | hi | gamyāthā | śāste | dāśuṣe | vāryāṇi |
asya | vāmasya | palitasya | hotustasya | bhrātā | madhyamo | astyaśnaḥ |
tṛtīyo | bhrātā | ghṛtapṛṣṭho | asyātrāpaśyaṁ | viśpatiṁ | saptaputram |
sapta | yuñjanti | rathamekacakrameko | aśvo | vahati | saptanāmā |
trinābhi | cakramajaramanarvaṁ | yatremā | viśvā | bhuvanādhi | tasthuḥ |
imaṁ | rathamadhi | ye | sapta | tasthuḥ | saptacakraṁ | sapta | vahantyaśvāḥ |
sapta | svasāro | abhi | saṁ | navante | yatra | gavāṁ | nihitā | sapta | nāma |
ko | dadarśa | prathamaṁ | jāyamānamasthanvantaṁ | yadanasthā | bibharti |
bhūmyāsurasṛgātmā | kva | svitko | vidvāṁsamupa | gātpraṣṭumetat |
pākaḥ | pṛcchāmi | manasāvijānandevānāmenā | nihitā | padāni |
vatse | baṣkaye'dhi | sapta | tantūnvi | tatnire | kavayautavā | u |
acikitvāñcikituṣaścidatra | kavīnpṛcchāmi | vidmane | na | vidvān |
vi | yastastambha | ṣaḻimā | rajāṁsyajasya | rūpe | kimapi | svidekam |
iha | bravītu | yemaṅga | vedāsya | vāmasya | nihitaṁ | padaṁ | veḥ |
śīrṣṇaḥ | kṣīraṁ | duhrate | gāvo | asya | vavriṁ | vasānodakaṁ | padāpuḥ |
mātā | pitaramṛtā | babhāja | dhītyagre | manasā | saṁ | hi | jagme |
sā | bībhatsurgarbharasā | nividdhā | namasvantedupavākamīyuḥ |
yuktā | mātāsīddhuri | dakṣiṇāyātiṣṭhadgarbho | vṛjanīṣvantaḥ |
amīmedvatso | anu | gāmapaśyadviśvarūpyaṁ | triṣu | yojaneṣu |
tisro | mātṝstrīnpitṝnbibhradekordhvastasthau | nemava | glāpayanti |
mantrayante | divo | amuṣya | pṛṣṭhe | viśvavidaṁ | vācamaviśvaminvām |
dvādaśāraṁ | nahi | tajjarāya | varvarti | cakraṁ | pari | dyāmṛtasya |
ā | putrāgne | mithunāso | atra | sapta | śatāni | viṁśatiśca | tasthuḥ |
pañcapādaṁ | pitaraṁ | dvādaśākṛtiṁ | divāhuḥ | pare | ardhe | purīṣiṇam |
atheme | anyopare | vicakṣaṇaṁ | saptacakre | ṣaḻarāhurarpitam |
pañcāre | cakre | parivartamāne | tasminnā | tasthurbhuvanāni | viśvā |
tasya | nākṣastapyate | bhūribhāraḥ | sanādeva | na | śīryate | sanābhiḥ |
sanemi | cakramajaraṁ | vi | vāvṛtottānāyāṁ | daśa | yuktā | vahanti |
sūryasya | cakṣū | rajasaityāvṛtaṁ | tasminnārpitā | bhuvanāni | viśvā |
sākaṁjānāṁ | saptathamāhurekajaṁ | ṣaḻidyamā | ṛṣayo | devajeti |
teṣāmiṣṭāni | vihitāni | dhāmaśaḥ | sthātre | rejante | vikṛtāni | rūpaśaḥ |
striyaḥ | satīstām̐ | u | me | puṁsāhuḥ | paśyadakṣaṇvānna | vi | cetadandhaḥ |
kaviryaḥ | putraḥ | semā | ciketa | yastā | vijānātsa | pituṣpitāsat |
avaḥ | pareṇa | paraināvareṇa | padā | vatsaṁ | bibhratī | gaurudasthāt |
sā | kadrīcī | kaṁ | svidardhaṁ | parāgātkva | svitsūte | nahi | yūthe | antaḥ |
avaḥ | pareṇa | pitaraṁ | yo | asyānuveda | paraināvareṇa |
kavīyamānaḥ | keha | pra | vocaddevaṁ | manaḥ | kuto | adhi | prajātam |
ye | arvāñcastām̐ | u | parācāhurye | parāñcastām̐ | u | arvācāhuḥ |
indraśca | yā | cakrathuḥ | soma | tāni | dhurā | na | yuktā | rajaso | vahanti |
dvā | suparṇā | sayujā | sakhāyā | samānaṁ | vṛkṣaṁ | pari | ṣasvajāte |
tayoranyaḥ | pippalaṁ | svādvattyanaśnannanyo | abhi | cākaśīti |
yatrā | suparṇāmṛtasya | bhāgamanimeṣaṁ | vidathābhisvaranti |
ino | viśvasya | bhuvanasya | gopāḥ | sa | mā | dhīraḥ | pākamatrā | viveśa |
yasminvṛkṣe | madhvadaḥ | suparṇā | niviśante | suvate | cādhi | viśve |
tasyedāhuḥ | pippalaṁ | svādvagre | tannonnaśadyaḥ | pitaraṁ | na | veda |
yadgāyatre | adhi | gāyatramāhitaṁ | traiṣṭubhādvā | traiṣṭubhaṁ | niratakṣata |
yadvā | jagajjagatyāhitaṁ | padaṁ | yettadviduste | amṛtatvamānaśuḥ |
gāyatreṇa | prati | mimīte | arkamarkeṇa | sāma | traiṣṭubhena | vākam |
vākena | vākaṁ | dvipadā | catuṣpadākṣareṇa | mimate | sapta | vāṇīḥ |
jagatā | sindhuṁ | divyastabhāyadrathaṁtare | sūryaṁ | paryapaśyat |
gāyatrasya | samidhastisrāhustato | mahnā | pra | ririce | mahitvā |
upa | hvaye | sudughāṁ | dhenumetāṁ | suhasto | godhuguta | dohadenām |
śreṣṭhaṁ | savaṁ | savitā | sāviṣanno'bhīddho | gharmastadu | ṣu | pra | vocam |
hiṅkṛṇvatī | vasupatnī | vasūnāṁ | vatsamicchantī | manasābhyāgāt |
duhāmaśvibhyāṁ | payo | aghnyeyaṁ | sā | vardhatāṁ | mahate | saubhagāya |
gauramīmedanu | vatsaṁ | miṣantaṁ | mūrdhānaṁ | hiṅṅakṛṇonmātavo |
sṛkvāṇaṁ | gharmamabhi | vāvaśānā | mimāti | māyuṁ | payate | payobhiḥ |
ayaṁ | sa | śiṅkte | yena | gaurabhīvṛtā | mimāti | māyuṁ | dhvasanāvadhi | śritā |
sā | cittibhirni | hi | cakāra | martyaṁ | vidyudbhavantī | prati | vavrimauhata |
anacchaye | turagātu | jīvamejaddhruvaṁ | madhyā | pastyānām |
jīvo | mṛtasya | carati | svadhābhiramartyo | martyenā | sayoniḥ |
apaśyaṁ | gopāmanipadyamānamā | ca | parā | ca | pathibhiścarantam |
sa | sadhrīcīḥ | sa | viṣūcīrvasānā | varīvarti | bhuvaneṣvantaḥ |
yeṁ | cakāra | na | so | asya | veda | yeṁ | dadarśa | hiruginnu | tasmāt |
sa | māturyonā | parivīto | antarbahuprajā | nirṛtimā | viveśa |
dyaurme | pitā | janitā | nābhiratra | bandhurme | mātā | pṛthivī | mahīyam |
uttānayoścamvoryonirantaratrā | pitā | duhiturgarbhamādhāt |
pṛcchāmi | tvā | paramantaṁ | pṛthivyāḥ | pṛcchāmi | yatra | bhuvanasya | nābhiḥ |
pṛcchāmi | tvā | vṛṣṇo | aśvasya | retaḥ | pṛcchāmi | vācaḥ | paramaṁ | vyoma |
iyaṁ | vediḥ | paro | antaḥ | pṛthivyāyaṁ | yajño | bhuvanasya | nābhiḥ |
ayaṁ | somo | vṛṣṇo | aśvasya | reto | brahmāyaṁ | vācaḥ | paramaṁ | vyoma |
saptārdhagarbhā | bhuvanasya | reto | viṣṇostiṣṭhanti | pradiśā | vidharmaṇi |
te | dhītibhirmanasā | te | vipaścitaḥ | paribhuvaḥ | pari | bhavanti | viśvataḥ |
na | vi | jānāmi | yadivedamasmi | niṇyaḥ | saṁnaddho | manasā | carāmi |
yadā | māganprathamajā | ṛtasyādidvāco | aśnuve | bhāgamasyāḥ |
apāṅprāṅeti | svadhayā | gṛbhīto'martyo | martyenā | sayoniḥ |
tā | śaśvantā | viṣūcīnā | viyantā | nyanyaṁ | cikyurna | ni | cikyuranyam |
ṛco | akṣare | parame | vyomanyasmindevādhi | viśve | niṣeduḥ |
yastanna | veda | kimṛcā | kariṣyati | yettadvidusta | ime | samāsate |
sūyavasādbhagavatī | hi | bhūyātho | vayaṁ | bhagavantaḥ | syāma |
addhi | tṛṇamaghnye | viśvadānīṁ | piba | śuddhamudakamācarantī |
gaurīrmimāya | salilāni | takṣatyekapadī | dvipadī | sā | catuṣpadī |
aṣṭāpadī | navapadī | babhūvuṣī | sahasrākṣarā | parame | vyoman |
tasyāḥ | samudrādhi | vi | kṣaranti | tena | jīvanti | pradiśaścatasraḥ |
tataḥ | kṣaratyakṣaraṁ | tadviśvamupa | jīvati |
śakamayaṁ | dhūmamārādapaśyaṁ | viṣūvatā | paraināvareṇa |
ukṣāṇaṁ | pṛśnimapacanta | vīrāstāni | dharmāṇi | prathamānyāsan |
trayaḥ | keśina | ṛtuthā | vi | cakṣate | saṁvatsare | vapataika | eṣām |
viśvameko | abhi | caṣṭe | śacībhirdhrājirekasya | dadṛśe | na | rūpam |
catvāri | vākparimitā | padāni | tāni | vidurbrāhmaṇā | ye | manīṣiṇaḥ |
guhā | trīṇi | nihitā | neṅgayanti | turīyaṁ | vāco | manuṣyā | vadanti |
indraṁ | mitraṁ | varuṇamagnimāhuratho | divyaḥ | sa | suparṇo | garutmān |
ekaṁ | sadviprā | bahudhā | vadantyagniṁ | yamaṁ | mātariśvānamāhuḥ |
kṛṣṇaṁ | niyānaṁ | harayaḥ | suparṇāpo | vasānā | divamutpatanti |
tāvavṛtrantsadanādṛtasyādidghṛtena | pṛthivī | vyudyate |
dvādaśa | pradhayaścakramekaṁ | trīṇi | nabhyāni | ko | tacciketa |
tasmintsākaṁ | triśatā | na | śaṅkavo'rpitāḥ | ṣaṣṭirna | calācalāsaḥ |
yaste | stanaḥ | śaśayo | yo | mayobhūryena | viśvā | puṣyasi | vāryāṇi |
yo | ratnadhā | vasuvidyaḥ | sudatraḥ | sarasvati | tamiha | dhātave | kaḥ |
yajñena | yajñamayajanta | devāstāni | dharmāṇi | prathamānyāsan |
te | ha | nākaṁ | mahimānaḥ | sacanta | yatra | pūrve | sādhyāḥ | santi | devāḥ |
samānametadudakamuccaityava | cāhabhiḥ |
bhūmiṁ | parjanyā | jinvanti | divaṁ | jinvantyagnayaḥ |
divyaṁ | suparṇaṁ | vāyasaṁ | bṛhantamapāṁ | garbhaṁ | darśatamoṣadhīnām |
abhīpato | vṛṣṭibhistarpayantaṁ | sarasvantamavase | johavīmi |
kayā | śubhā | savayasaḥ | sanīḻāḥ | samānyā | marutaḥ | saṁ | mimikṣuḥ |
kayā | matī | kutaitāsa | ete'rcanti | śuṣmaṁ | vṛṣaṇo | vasūyā |
kasya | brahmāṇi | jujuṣuryuvānaḥ | ko | adhvare | marutā | vavarta |
śyenām̐ | iva | dhrajato | antarikṣe | kena | mahā | manasā | rīramāma |
kutastvamindra | māhinaḥ | sanneko | yāsi | satpate | kiṁ | tetthā |
saṁ | pṛcchase | samarāṇaḥ | śubhānairvocestanno | harivo | yatte | asme |
brahmāṇi | me | matayaḥ | śaṁ | sutāsaḥ | śuṣmeyarti | prabhṛto | me | adriḥ |
ā | śāsate | prati | haryantyukthemā | harī | vahatastā | no | accha |
ato | vayamantamebhiryujānāḥ | svakṣatrebhistanvaḥ | śumbhamānāḥ |
mahobhiretām̐ | upa | yujmahe | nvindra | svadhāmanu | hi | no | babhūtha |
kva | syā | vo | marutaḥ | svadhāsīdyanmāmekaṁ | samadhattāhihatye |
ahaṁ | hyugrastaviṣastuviṣmānviśvasya | śatroranamaṁ | vadhasnaiḥ |
bhūri | cakartha | yujyebhirasme | samānebhirvṛṣabha | pauṁsyebhiḥ |
bhūrīṇi | hi | kṛṇavāmā | śaviṣṭhendra | kratvā | maruto | yadvaśāma |
vadhīṁ | vṛtraṁ | marutendriyeṇa | svena | bhāmena | taviṣo | babhūvān |
ahametā | manave | viśvaścandrāḥ | sugāpaścakara | vajrabāhuḥ |
anuttamā | te | maghavannakirnu | na | tvāvām̐ | asti | devatā | vidānaḥ |
na | jāyamāno | naśate | na | jāto | yāni | kariṣyā | kṛṇuhi | pravṛddha |
ekasya | cinme | vibhvastvojo | yā | nu | dadhṛṣvānkṛṇavai | manīṣā |
ahaṁ | hyugro | maruto | vidāno | yāni | cyavamindredīśa | eṣām |
amandanmā | marutaḥ | stomo | atra | yanme | naraḥ | śrutyaṁ | brahma | cakra |
indrāya | vṛṣṇe | sumakhāya | mahyaṁ | sakhye | sakhāyastanve | tanūbhiḥ |
evedete | prati | mā | rocamānānedyaḥ | śravaiṣo | dadhānāḥ |
saṁcakṣyā | marutaścandravarṇācchānta | me | chadayāthā | ca | nūnam |
ko | nvatra | maruto | māmahe | vaḥ | pra | yātana | sakhīm̐racchā | sakhāyaḥ |
manmāni | citrāpivātayanta | eṣāṁ | bhūta | navedā | ma | ṛtānām |
ā | yadduvasyādduvase | na | kārurasmāñcakre | mānyasya | medhā |
o | ṣu | vartta | maruto | vipramacchemā | brahmāṇi | jaritā | vo | arcat |
eṣa | vaḥ | stomo | maruteyaṁ | gīrmāndāryasya | mānyasya | kāroḥ |
eṣā | yāsīṣṭa | tanve | vayāṁ | vidyāmeṣaṁ | vṛjanaṁ | jīradānum |
tannu | vocāma | rabhasāya | janmane | pūrvaṁ | mahitvaṁ | vṛṣabhasya | ketave |
aidheva | yāmanmarutastuviṣvaṇo | yudheva | śakrāstaviṣāṇi | kartana |
nityaṁ | na | sūnuṁ | madhu | bibhratopa | krīḻanti | krīḻā | vidatheṣu | ghṛṣvayaḥ |
nakṣanti | rudrāvasā | namasvinaṁ | na | mardhanti | svatavaso | haviṣkṛtam |
yasmomāso | amṛtārāsata | rāyaspoṣaṁ | ca | haviṣā | dadāśuṣe |
ukṣantyasmai | maruto | hiteva | purū | rajāṁsi | payasā | mayobhuvaḥ |
ā | ye | rajāṁsi | taviṣībhiravyata | pra | vaivāsaḥ | svayatāso | adhrajan |
bhayante | viśvā | bhuvanāni | harmyā | citro | vo | yāmaḥ | prayatāsvṛṣṭiṣu |
yattveṣayāmā | nadayanta | parvatāndivo | vā | pṛṣṭhaṁ | naryācucyavuḥ |
viśvo | vo | ajmanbhayate | vanaspatī | rathīyantīva | pra | jihītauṣadhiḥ |
yūyaṁ | nogrā | marutaḥ | sucetunāriṣṭagrāmāḥ | sumatiṁ | pipartana |
yatrā | vo | didyudradati | krivirdatī | riṇāti | paśvaḥ | sudhiteva | barhaṇā |
pra | skambhadeṣṇānavabhrarādhaso'lātṛṇāso | vidatheṣu | suṣṭutāḥ |
arcantyarkaṁ | madirasya | pītaye | vidurvīrasya | prathamāni | pauṁsyā |
śatabhujibhistamabhihruteraghātpūrbhī | rakṣatā | maruto | yamāvata |
janaṁ | yamugrāstavaso | virapśinaḥ | pāthanā | śaṁsāttanayasya | puṣṭiṣu |
viśvāni | bhadrā | maruto | ratheṣu | vo | mithaspṛdhyeva | taviṣāṇyāhitā |
aṁseṣvā | vaḥ | prapatheṣu | khādayo'kṣo | vaścakrā | samayā | vi | vāvṛte |
bhūrīṇi | bhadrā | naryeṣu | bāhuṣu | vakṣaḥsu | rukmā | rabhasāso | añjayaḥ |
aṁseṣvetāḥ | paviṣu | kṣurādhi | vayo | na | pakṣānvyanu | śriyo | dhire |
mahānto | mahnā | vibhvo | vibhūtayo | dūredṛśo | ye | divyeva | stṛbhiḥ |
mandrāḥ | sujihvāḥ | svaritārāsabhiḥ | saṁmiślendre | marutaḥ | pariṣṭubhaḥ |
tadvaḥ | sujātā | maruto | mahitvanaṁ | dīrghaṁ | vo | dātramaditeriva | vratam |
indraścana | tyajasā | vi | hruṇāti | tajjanāya | yasmai | sukṛte | arādhvam |
tadvo | jāmitvaṁ | marutaḥ | pare | yuge | purū | yacchaṁsamamṛtāsāvata |
ayā | dhiyā | manave | śruṣṭimāvyā | sākaṁ | naro | daṁsanairā | cikitrire |
yena | dīrghaṁ | marutaḥ | śūśavāma | yuṣmākena | parīṇasā | turāsaḥ |
ā | yattatananvṛjane | janāsaibhiryajñebhistadabhīṣṭimaśyām |
eṣa | vaḥ | stomo | maruteyaṁ | gīrmāndāryasya | mānyasya | kāroḥ |
eṣā | yāsīṣṭa | tanve | vayāṁ | vidyāmeṣaṁ | vṛjanaṁ | jīradānum |
sahasraṁ | tendrotayo | naḥ | sahasramiṣo | harivo | gūrtatamāḥ |
sahasraṁ | rāyo | mādayadhyai | sahasriṇopa | no | yantu | vājāḥ |
ā | no'vobhirmaruto | yāntvacchā | jyeṣṭhebhirvā | bṛhaddivaiḥ | sumāyāḥ |
adha | yadeṣāṁ | niyutaḥ | paramāḥ | samudrasya | ciddhanayanta | pāre |
mimyakṣa | yeṣu | sudhitā | ghṛtācī | hiraṇyanirṇiguparā | na | ṛṣṭiḥ |
guhā | carantī | manuṣo | na | yoṣā | sabhāvatī | vidathyeva | saṁ | vāk |
parā | śubhrāyāso | yavyā | sādhāraṇyeva | maruto | mimikṣuḥ |
na | rodasī | apa | nudanta | ghorā | juṣanta | vṛdhaṁ | sakhyāya | devāḥ |
joṣadyadīmasuryā | sacadhyai | viṣitastukā | rodasī | nṛmaṇāḥ |
ā | sūryeva | vidhato | rathaṁ | gāttveṣapratīkā | nabhaso | netyā |
āsthāpayanta | yuvatiṁ | yuvānaḥ | śubhe | nimiślāṁ | vidatheṣu | pajrām |
arko | yadvo | maruto | haviṣmāngāyadgāthaṁ | sutasomo | duvasyan |
pra | taṁ | vivakmi | vakmyo | yaiṣāṁ | marutāṁ | mahimā | satyo | asti |
sacā | yadīṁ | vṛṣamaṇāhaṁyuḥ | sthirā | cijjanīrvahate | subhāgāḥ |
pānti | mitrāvaruṇāvavadyāccayatemaryamo | apraśastān |
uta | cyavante | acyutā | dhruvāṇi | vāvṛdheṁ | maruto | dātivāraḥ |
nahī | nu | vo | maruto | antyasme | ārāttāccicchavaso | antamāpuḥ |
te | dhṛṣṇunā | śavasā | śūśuvāṁso'rṇo | na | dveṣo | dhṛṣatā | pari | ṣṭhuḥ |
vayamadyendrasya | preṣṭhā | vayaṁ | śvo | vocemahi | samarye |
vayaṁ | purā | mahi | ca | no | anu | dyūntanna | ṛbhukṣā | narāmanu | ṣyāt |
eṣa | vaḥ | stomo | maruteyaṁ | gīrmāndāryasya | mānyasya | kāroḥ |
eṣā | yāsīṣṭa | tanve | vayāṁ | vidyāmeṣaṁ | vṛjanaṁ | jīradānum |
yajñāyajñā | vaḥ | samanā | tuturvaṇirdhiyaṁdhiyaṁ | vo | devayo | dadhidhve |
ā | vo'rvācaḥ | suvitāya | rodasyormahe | vavṛtyāmavase | suvṛktibhiḥ |
vavrāso | na | ye | svajāḥ | svatavaseṣaṁ | svarabhijāyanta | dhūtayaḥ |
sahasriyāso | apāṁ | normayāsā | gāvo | vandyāso | nokṣaṇaḥ |
somāso | na | ye | sutāstṛptāṁśavo | hṛtsu | pītāso | duvaso | nāsate |
aiṣāmaṁseṣu | rambhiṇīva | rārabhe | hasteṣu | khādiśca | kṛtiśca | saṁ | dadhe |
ava | svayuktā | divā | vṛthā | yayuramartyāḥ | kaśayā | codata | tmanā |
areṇavastuvijātācucyavurdṛḻhāni | cinmaruto | bhrājadṛṣṭayaḥ |
ko | vo'ntarmaruta | ṛṣṭividyuto | rejati | tmanā | hanveva | jihvayā |
dhanvacyuteṣāṁ | na | yāmani | purupraiṣāhanyo | naitaśaḥ |
kva | svidasya | rajaso | mahasparaṁ | kvāvaraṁ | maruto | yasminnāyaya |
yaccyāvayatha | vithureva | saṁhitaṁ | vyadriṇā | patatha | tveṣamarṇavam |
sātirna | vo'mavatī | svarvatī | tveṣā | vipākā | marutaḥ | pipiṣvatī |
bhadrā | vo | rātiḥ | pṛṇato | na | dakṣiṇā | pṛthujrayī | asuryeva | jañjatī |
prati | ṣṭobhanti | sindhavaḥ | pavibhyo | yadabhriyāṁ | vācamudīrayanti |
ava | smayanta | vidyutaḥ | pṛthivyāṁ | yadī | ghṛtaṁ | marutaḥ | pruṣṇuvanti |
asūta | pṛśnirmahate | raṇāya | tveṣamayāsāṁ | marutāmanīkam |
te | sapsarāso'janayantābhvamāditsvadhāmiṣirāṁ | paryapaśyan |
eṣa | vaḥ | stomo | maruteyaṁ | gīrmāndāryasya | mānyasya | kāroḥ |
eṣā | yāsīṣṭa | tanve | vayāṁ | vidyāmeṣaṁ | vṛjanaṁ | jīradānum |
mahaścittvamindra | yataitānmahaścidasi | tyajaso | varūtā |
sa | no | vedho | marutāṁ | cikitvāntsumnā | vanuṣva | tava | hi | preṣṭhā |
ayujrantendra | viśvakṛṣṭīrvidānāso | niṣṣidho | martyatrā |
marutāṁ | pṛtsutirhāsamānā | svarmīḻhasya | pradhanasya | sātau |
amyaksā | tendra | ṛṣṭirasme | sanemyabhvaṁ | maruto | junanti |
agniściddhi | ṣmātase | śuśukvānāpo | na | dvīpaṁ | dadhati | prayāṁsi |
tvaṁ | tū | nendra | taṁ | rayiṁ | daujiṣṭhayā | dakṣiṇayeva | rātim |
stutaśca | yāste | cakananta | vāyoḥ | stanaṁ | na | madhvaḥ | pīpayanta | vājaiḥ |
tve | rāyendra | tośatamāḥ | praṇetāraḥ | kasya | cidṛtāyoḥ |
te | ṣu | ṇo | maruto | mṛḻayantu | ye | smā | purā | gātūyantīva | devāḥ |
prati | pra | yāhīndra | mīḻhuṣo | nṝnmahaḥ | pārthive | sadane | yatasva |
adha | yadeṣāṁ | pṛthubudhnāsaitāstīrthe | nāryaḥ | pauṁsyāni | tasthuḥ |
prati | ghorāṇāmetānāmayāsāṁ | marutāṁ | śṛṇvāyatāmupabdiḥ |
ye | martyaṁ | pṛtanāyantamūmairṛṇāvānaṁ | na | patayanta | sargaiḥ |
tvaṁ | mānebhyendra | viśvajanyā | radā | marudbhiḥ | śurudho | goagrāḥ |
stavānebhiḥ | stavase | deva | devairvidyāmeṣaṁ | vṛjanaṁ | jīradānum |
na | nūnamasti | no | śvaḥ | kastadveda | yadadbhutam |
anyasya | cittamabhi | saṁcareṇyamutādhītaṁ | vi | naśyati |
kiṁ | nendra | jighāṁsasi | bhrātaro | marutastava |
tebhiḥ | kalpasva | sādhuyā | mā | naḥ | samaraṇe | vadhīḥ |
kiṁ | no | bhrātaragastya | sakhā | sannati | manyase |
vidmā | hi | te | yathā | mano'smabhyaminna | ditsasi |
araṁ | kṛṇvantu | vediṁ | samagnimindhatāṁ | puraḥ |
tatrāmṛtasya | cetanaṁ | yajñaṁ | te | tanavāvahai |
tvamīśiṣe | vasupate | vasūnāṁ | tvaṁ | mitrāṇāṁ | mitrapate | dheṣṭhaḥ |
indra | tvaṁ | marudbhiḥ | saṁ | vadasvādha | prāśāna | ṛtuthā | havīṁṣi |
prati | vainā | namasāhamemi | sūktena | bhikṣe | sumatiṁ | turāṇām |
rarāṇatā | maruto | vedyābhirni | heḻo | dhatta | vi | mucadhvamaśvān |
eṣa | vaḥ | stomo | maruto | namasvānhṛdā | taṣṭo | manasā | dhāyi | devāḥ |
upemā | yāta | manasā | juṣāṇā | yūyaṁ | hi | ṣṭhā | namasedvṛdhāsaḥ |
stutāso | no | maruto | mṛḻayantūta | stuto | maghavā | śaṁbhaviṣṭhaḥ |
ūrdhvā | naḥ | santu | komyā | vanānyahāni | viśvā | maruto | jigīṣā |
asmādahaṁ | taviṣādīṣamāṇendrādbhiyā | maruto | rejamānaḥ |
yuṣmabhyaṁ | havyā | niśitānyāsantānyāre | cakṛmā | mṛḻatā | naḥ |
yena | mānāsaścitayantosrā | vyuṣṭiṣu | śavasā | śaśvatīnām |
sa | no | marudbhirvṛṣabha | śravo | dhogra | ugrebhiḥ | sthaviraḥ | sahodāḥ |
tvaṁ | pāhīndra | sahīyaso | nṝnbhavā | marudbhiravayātaheḻāḥ |
supraketebhiḥ | sāsahirdadhāno | vidyāmeṣaṁ | vṛjanaṁ | jīradānum |
citro | vo'stu | yāmaścitrotī | sudānavaḥ |
maruto | ahibhānavaḥ |
āre | sā | vaḥ | sudānavo | maruta | ṛñjatī | śaruḥ |
āre | aśmā | yamasyatha |
tṛṇaskandasya | nu | viśaḥ | pari | vṛṅkta | sudānavaḥ |
ūrdhvānnaḥ | karta | jīvase |
gāyatsāma | nabhanyaṁ | yathā | verarcāma | tadvāvṛdhānaṁ | svarvat |
gāvo | dhenavo | barhiṣyadabdhā | yatsadmānaṁ | divyaṁ | vivāsān |
arcadvṛṣā | vṛṣabhiḥ | sveduhavyairmṛgo | nāśno | ati | yajjuguryāt |
pra | mandayurmanāṁ | gūrta | hotā | bharate | maryo | mithunā | yajatraḥ |
nakṣaddhotā | pari | sadma | mitā | yanbharadgarbhamā | śaradaḥ | pṛthivyāḥ |
krandadaśvo | nayamāno | ruvadgaurantardūto | na | rodasī | caradvāk |
tā | karmāṣatarāsmai | pra | cyautnāni | devayanto | bharante |
jujoṣadindro | dasmavarcā | nāsatyeva | sugmyo | ratheṣṭhāḥ |
tamu | ṣṭuhīndraṁ | yo | ha | satvā | yaḥ | śūro | maghavā | yo | ratheṣṭhāḥ |
pratīcaścidyodhīyānvṛṣaṇvānvavavruṣaścittamaso | vihantā |
pra | yaditthā | mahinā | nṛbhyo | astyaraṁ | rodasī | kakṣye | nāsmai |
saṁ | vivyendro | vṛjanaṁ | na | bhūmā | bharti | svadhāvām̐ | opaśamiva | dyām |
samatsu | tvā | śūra | satāmurāṇaṁ | prapathintamaṁ | paritaṁsayadhyai |
sajoṣasendraṁ | made | kṣoṇīḥ | sūriṁ | cidye | anumadanti | vājaiḥ |
evā | hi | te | śaṁ | savanā | samudrāpo | yattāsu | madanti | devīḥ |
viśvā | te | anu | joṣyā | bhūdgauḥ | sūrīm̐ścidyadi | dhiṣā | veṣi | janān |
asāma | yathā | suṣakhāyaina | svabhiṣṭayo | narāṁ | na | śaṁsaiḥ |
asadyathā | nendro | vandaneṣṭhāsturo | na | karma | nayamānokthā |
viṣpardhaso | narāṁ | na | śaṁsairasmākāsadindro | vajrahastaḥ |
mitrāyuvo | na | pūrpatiṁ | suśiṣṭau | madhyāyuvopa | śikṣanti | yajñaiḥ |
yajño | hi | ṣmendraṁ | kaścidṛndhañjuhurāṇaścinmanasā | pariyan |
tīrthe | nācchā | tātṛṣāṇamoko | dīrgho | na | sidhramā | kṛṇotyadhvā |
mo | ṣū | ṇendrātra | pṛtsu | devairasti | hi | ṣmā | te | śuṣminnavayāḥ |
mahaścidyasya | mīḻhuṣo | yavyā | haviṣmato | maruto | vandate | gīḥ |
eṣa | stomendra | tubhyamasme | etena | gātuṁ | harivo | vido | naḥ |
ā | no | vavṛtyāḥ | suvitāya | deva | vidyāmeṣaṁ | vṛjanaṁ | jīradānum |
tvaṁ | rājendra | ye | ca | devā | rakṣā | nṝnpāhyasura | tvamasmān |
tvaṁ | satpatirmaghavā | nastarutrastvaṁ | satyo | vasavānaḥ | sahodāḥ |
dano | viśendra | mṛdhravācaḥ | sapta | yatpuraḥ | śarma | śāradīrdart |
ṛṇorapo | anavadyārṇā | yūne | vṛtraṁ | purukutsāya | randhīḥ |
ajā | vṛtendra | śūrapatnīrdyāṁ | ca | yebhiḥ | puruhūta | nūnam |
rakṣo | agnimaśuṣaṁ | tūrvayāṇaṁ | siṁho | na | dame | apāṁsi | vastoḥ |
śeṣannu | tendra | sasminyonau | praśastaye | pavīravasya | mahnā |
sṛjadarṇāṁsyava | yadyudhā | gāstiṣṭhaddharī | dhṛṣatā | mṛṣṭa | vājān |
vaha | kutsamindra | yasmiñcākantsyūmanyū | ṛjrā | vātasyāśvā |
pra | sūraścakraṁ | vṛhatādabhīke'bhi | spṛdho | yāsiṣadvajrabāhuḥ |
jaghanvām̐ | indra | mitrerūñcodapravṛddho | harivo | adāśūn |
pra | ye | paśyannaryamaṇaṁ | sacāyostvayā | śūrtā | vahamānāpatyam |
rapatkavirindrārkasātau | kṣāṁ | dāsāyopabarhaṇīṁ | kaḥ |
karattisro | maghavā | dānucitrā | ni | duryoṇe | kuyavācaṁ | mṛdhi | śret |
sanā | tā | tendra | navyāguḥ | saho | nabho'viraṇāya | pūrvīḥ |
bhinatpuro | na | bhido | adevīrnanamo | vadharadevasya | pīyoḥ |
tvaṁ | dhunirindra | dhunimatīrṛṇorapaḥ | sīrā | na | sravantīḥ |
pra | yatsamudramati | śūra | parṣi | pārayā | turvaśaṁ | yaduṁ | svasti |
tvamasmākamindra | viśvadha | syāvṛkatamo | narāṁ | nṛpātā |
sa | no | viśvāsāṁ | spṛdhāṁ | sahodā | vidyāmeṣaṁ | vṛjanaṁ | jīradānum |
matsyapāyi | te | mahaḥ | pātrasyeva | harivo | matsaro | madaḥ |
vṛṣā | te | vṛṣṇendurvājī | sahasrasātamaḥ |
ā | naste | gantu | matsaro | vṛṣā | mado | vareṇyaḥ |
sahāvām̐ | indra | sānasiḥ | pṛtanāṣāḻamartyaḥ |
tvaṁ | hi | śūraḥ | sanitā | codayo | manuṣo | ratham |
sahāvāndasyumavratamoṣaḥ | pātraṁ | na | śociṣā |
muṣāya | sūryaṁ | kave | cakramīśānaujasā |
vaha | śuṣṇāya | vadhaṁ | kutsaṁ | vātasyāśvaiḥ |
śuṣmintamo | hi | te | mado | dyumnintamota | kratuḥ |
vṛtraghnā | varivovidā | maṁsīṣṭhāśvasātamaḥ |
yathā | pūrvebhyo | jaritṛbhyendra | mayevāpo | na | tṛṣyate | babhūtha |
tāmanu | tvā | nividaṁ | johavīmi | vidyāmeṣaṁ | vṛjanaṁ | jīradānum |
matsi | no | vasyaïṣṭayendramindo | vṛṣā | viśa |
ṛghāyamāṇenvasi | śatrumanti | na | vindasi |
tasminnā | veśayā | giro | yaikaścarṣaṇīnām |
anu | svadhā | yamupyate | yavaṁ | na | carkṛṣadvṛṣā |
yasya | viśvāni | hastayoḥ | pañca | kṣitīnāṁ | vasu |
spāśayasva | yo | asmadhrugdivyevāśanirjahi |
asunvantaṁ | samaṁ | jahi | dūṇāśaṁ | yo | na | te | mayaḥ |
asmabhyamasya | vedanaṁ | daddhi | sūriścidohate |
āvo | yasya | dvibarhaso'rkeṣu | sānuṣagasat |
ājāvindrasyendo | prāvo | vājeṣu | vājinam |
yathā | pūrvebhyo | jaritṛbhyendra | mayevāpo | na | tṛṣyate | babhūtha |
tāmanu | tvā | nividaṁ | johavīmi | vidyāmeṣaṁ | vṛjanaṁ | jīradānum |
ā | carṣaṇiprā | vṛṣabho | janānāṁ | rājā | kṛṣṭīnāṁ | puruhūtendraḥ |
stutaḥ | śravasyannavasopa | madrigyuktvā | harī | vṛṣaṇā | yāhyarvāṅ |
ye | te | vṛṣaṇo | vṛṣabhāsendra | brahmayujo | vṛṣarathāso | atyāḥ |
tām̐ | ā | tiṣṭha | tebhirā | yāhyarvāṅhavāmahe | tvā | sutendra | some |
ā | tiṣṭha | rathaṁ | vṛṣaṇaṁ | vṛṣā | te | sutaḥ | somaḥ | pariṣiktā | madhūni |
yuktvā | vṛṣabhyāṁ | vṛṣabha | kṣitīnāṁ | haribhyāṁ | yāhi | pravatopa | madrik |
ayaṁ | yajño | devayāyaṁ | miyedhemā | brahmāṇyayamindra | somaḥ |
stīrṇaṁ | barhirā | tu | śakra | pra | yāhi | pibā | niṣadya | vi | mucā | harīha |
o | suṣṭutendra | yāhyarvāṅupa | brahmāṇi | mānyasya | kāroḥ |
vidyāma | vastoravasā | gṛṇanto | vidyāmeṣaṁ | vṛjanaṁ | jīradānum |
yaddha | syā | tendra | śruṣṭirasti | yayā | babhūtha | jaritṛbhyotī |
mā | naḥ | kāmaṁ | mahayantamā | dhagviśvā | te | aśyāṁ | paryāpāyoḥ |
na | ghā | rājendrā | dabhanno | yā | nu | svasārā | kṛṇavanta | yonau |
āpaścidasmai | sutukāveṣangamanna | indraḥ | sakhyā | vayaśca |
jetā | nṛbhirindraḥ | pṛtsu | śūraḥ | śrotā | havaṁ | nādhamānasya | kāroḥ |
prabhartā | rathaṁ | dāśuṣopāka | udyantā | giro | yadi | ca | tmanā | bhūt |
evā | nṛbhirindraḥ | suśravasyā | prakhādaḥ | pṛkṣo | abhi | mitriṇo | bhūt |
samaryeṣaḥ | stavate | vivāci | satrākaro | yajamānasya | śaṁsaḥ |
tvayā | vayaṁ | maghavannindra | śatrūnabhi | ṣyāma | mahato | manyamānān |
tvaṁ | trātā | tvamu | no | vṛdhe | bhūrvidyāmeṣaṁ | vṛjanaṁ | jīradānum |
pūrvīrahaṁ | śaradaḥ | śaśramāṇā | doṣā | vastoruṣaso | jarayantīḥ |
mināti | śriyaṁ | jarimā | tanūnāmapyū | nu | patnīrvṛṣaṇo | jagamyuḥ |
ye | ciddhi | pūrva | ṛtasāpāsantsākaṁ | devebhiravadannṛtāni |
te | cidavāsurnahyantamāpuḥ | samū | nu | patnīrvṛṣabhirjagamyuḥ |
na | mṛṣā | śrāntaṁ | yadavanti | devā | viśvetspṛdho | abhyaśnavāva |
jayāvedatra | śatanīthamājiṁ | yatsamyañcā | mithunāvabhyajāva |
nadasya | mā | rudhataḥ | kāmāgannita | ājāto | amutaḥ | kutaścit |
lopāmudrā | vṛṣaṇaṁ | nī | riṇāti | dhīramadhīrā | dhayati | śvasantam |
imaṁ | nu | somamantito | hṛtsu | pītamupa | bruve |
yatsīmāgaścakṛmā | tatsu | mṛḻatu | pulukāmo | hi | martyaḥ |
agastyaḥ | khanamānaḥ | khanitraiḥ | prajāmapatyaṁ | balamicchamānaḥ |
ubhau | varṇāvṛṣirugraḥ | pupoṣa | satyā | deveṣvāśiṣo | jagāma |
yuvo | rajāṁsi | suyamāso | aśvā | ratho | yadvāṁ | paryarṇāṁsi | dīyat |
hiraṇyayā | vāṁ | pavayaḥ | pruṣāyanmadhvaḥ | pibantoṣasaḥ | sacethe |
yuvamatyasyāva | nakṣatho | yadvipatmano | naryasya | prayajyoḥ |
svasā | yadvāṁ | viśvagūrtī | bharāti | vājāyeṭṭe | madhupāviṣe | ca |
yuvaṁ | payosriyāyāmadhattaṁ | pakvamāmāyāmava | pūrvyaṁ | goḥ |
antaryadvanino | vāmṛtapsū | hvāro | na | śuciryajate | haviṣmān |
yuvaṁ | ha | gharmaṁ | madhumantamatraye'po | na | kṣodo'vṛṇītameṣe |
tadvāṁ | narāvaśvinā | paśvaïṣṭī | rathyeva | cakrā | prati | yanti | madhvaḥ |
ā | vāṁ | dānāya | vavṛtīya | dasrā | goroheṇa | taugryo | na | jivriḥ |
apaḥ | kṣoṇī | sacate | māhinā | vāṁ | jūrṇo | vāmakṣuraṁhaso | yajatrā |
ni | yadyuvethe | niyutaḥ | sudānūpa | svadhābhiḥ | sṛjathaḥ | puraṁdhim |
preṣadveṣadvāto | na | sūrirā | mahe | dade | suvrato | na | vājam |
vayaṁ | ciddhi | vāṁ | jaritāraḥ | satyā | vipanyāmahe | vi | paṇirhitāvān |
adhā | ciddhi | ṣmāśvināvanindyā | pātho | hi | ṣmā | vṛṣaṇāvantidevam |
yuvāṁ | ciddhi | ṣmāśvināvanu | dyūnvirudrasya | prasravaṇasya | sātau |
agastyo | narāṁ | nṛṣu | praśastaḥ | kārādhunīva | citayatsahasraiḥ |
pra | yadvahethe | mahinā | rathasya | pra | spandrā | yātho | manuṣo | na | hotā |
dhattaṁ | sūribhyota | vā | svaśvyaṁ | nāsatyā | rayiṣācaḥ | syāma |
taṁ | vāṁ | rathaṁ | vayamadyā | huvema | stomairaśvinā | suvitāya | navyam |
ariṣṭanemiṁ | pari | dyāmiyānaṁ | vidyāmeṣaṁ | vṛjanaṁ | jīradānum |
kadu | preṣṭāviṣāṁ | rayīṇāmadhvaryantā | yadunninītho | apām |
ayaṁ | vāṁ | yajño | akṛta | praśastiṁ | vasudhitī | avitārā | janānām |
ā | vāmaśvāsaḥ | śucayaḥ | payaspā | vātaraṁhaso | divyāso | atyāḥ |
manojuvo | vṛṣaṇo | vītapṛṣṭhaiha | svarājo | aśvinā | vahantu |
ā | vāṁ | ratho'vanirna | pravatvāntsṛpravandhuraḥ | suvitāya | gamyāḥ |
vṛṣṇaḥ | sthātārā | manaso | javīyānahaṁpūrvo | yajato | dhiṣṇyā | yaḥ |
iheha | jātā | samavāvaśītāmarepasā | tanvā | nāmabhiḥ | svaiḥ |
jiṣṇurvāmanyaḥ | sumakhasya | sūrirdivo | anyaḥ | subhagaḥ | putrohe |
pra | vāṁ | niceruḥ | kakuho | vaśām̐ | anu | piśaṅgarūpaḥ | sadanāni | gamyāḥ |
harī | anyasya | pīpayanta | vājairmathrā | rajāṁsyaśvinā | vi | ghoṣaiḥ |
pra | vāṁ | śaradvānvṛṣabho | na | niṣṣāṭ | pūrvīriṣaścarati | madhveṣṇan |
evairanyasya | pīpayanta | vājairveṣantīrūrdhvā | nadyo | nāguḥ |
asarji | vāṁ | sthavirā | vedhasā | gīrbāḻhe | aśvinā | tredhā | kṣarantī |
upastutāvavataṁ | nādhamānaṁ | yāmannayāmañchṛṇutaṁ | havaṁ | me |
uta | syā | vāṁ | ruśato | vapsaso | gīstribarhiṣi | sadasi | pinvate | nṝn |
vṛṣā | vāṁ | megho | vṛṣaṇā | pīpāya | gorna | seke | manuṣo | daśasyan |
yuvāṁ | pūṣevāśvinā | puraṁdhiragnimuṣāṁ | na | jarate | haviṣmān |
huve | yadvāṁ | varivasyā | gṛṇāno | vidyāmeṣaṁ | vṛjanaṁ | jīradānum |
abhūdidaṁ | vayunamo | ṣu | bhūṣatā | ratho | vṛṣaṇvānmadatā | manīṣiṇaḥ |
dhiyaṁjinvā | dhiṣṇyā | viśpalāvasū | divo | napātā | sukṛte | śucivratā |
indratamā | hi | dhiṣṇyā | maruttamā | dasrā | daṁsiṣṭhā | rathyā | rathītamā |
pūrṇaṁ | rathaṁ | vahethe | madhvācitaṁ | tena | dāśvāṁsamupa | yātho | aśvinā |
kimatra | dasrā | kṛṇuthaḥ | kimāsāthe | jano | yaḥ | kaścidahavirmahīyate |
ati | kramiṣṭaṁ | jurataṁ | paṇerasuṁ | jyotirviprāya | kṛṇutaṁ | vacasyave |
jambhayatamabhito | rāyataḥ | śuno | hataṁ | mṛdho | vidathustānyaśvinā |
vācaṁvācaṁ | jaritū | ratninīṁ | kṛtamubhā | śaṁsaṁ | nāsatyāvataṁ | mama |
yuvametaṁ | cakrathuḥ | sindhuṣu | plavamātmanvantaṁ | pakṣiṇaṁ | taugryāya | kam |
yena | devatrā | manasā | nirūhathuḥ | supaptanī | petathuḥ | kṣodaso | mahaḥ |
avaviddhaṁ | taugryamapsvantaranārambhaṇe | tamasi | praviddham |
catasro | nāvo | jaṭhalasya | juṣṭodaśvibhyāmiṣitāḥ | pārayanti |
kaḥ | svidvṛkṣo | niṣṭhito | madhye | arṇaso | yaṁ | taugryo | nādhitaḥ | paryaṣasvajat |
parṇā | mṛgasya | patarorivārabhodaśvinā | ūhathuḥ | śromatāya | kam |
tadvāṁ | narā | nāsatyāvanu | ṣyādyadvāṁ | mānāsocathamavocan |
asmādadya | sadasaḥ | somyādā | vidyāmeṣaṁ | vṛjanaṁ | jīradānum |
taṁ | yuñjāthāṁ | manaso | yo | javīyāntrivandhuro | vṛṣaṇā | yastricakraḥ |
yenopayāthaḥ | sukṛto | duroṇaṁ | tridhātunā | patatho | virna | parṇaiḥ |
suvṛdratho | vartate | yannabhi | kṣāṁ | yattiṣṭhathaḥ | kratumantānu | pṛkṣe |
vapurvapuṣyā | sacatāmiyaṁ | gīrdivo | duhitroṣasā | sacethe |
ā | tiṣṭhataṁ | suvṛtaṁ | yo | ratho | vāmanu | vratāni | vartate | haviṣmān |
yena | narā | nāsatyeṣayadhyai | vartiryāthastanayāya | tmane | ca |
mā | vāṁ | vṛko | mā | vṛkīrā | dadharṣīnmā | pari | varktamuta | māti | dhaktam |
ayaṁ | vāṁ | bhāgo | nihiteyaṁ | gīrdasrāvime | vāṁ | nidhayo | madhūnām |
yuvāṁ | gotamaḥ | purumīḻho | atrirdasrā | havate'vase | haviṣmān |
diśaṁ | na | diṣṭāmṛjūyeva | yantā | me | havaṁ | nāsatyopa | yātam |
atāriṣma | tamasaspāramasya | prati | vāṁ | stomo | aśvināvadhāyi |
eha | yātaṁ | pathibhirdevayānairvidyāmeṣaṁ | vṛjanaṁ | jīradānum |
tā | vāmadya | tāvaparaṁ | huvemocchantyāmuṣasi | vahnirukthaiḥ |
nāsatyā | kuha | citsantāvaryo | divo | napātā | sudāstarāya |
asme | ū | ṣu | vṛṣaṇā | mādayethāmutpaṇīm̐rhatamūrmyā | madantā |
śrutaṁ | me | acchoktibhirmatīnāmeṣṭā | narā | nicetārā | ca | karṇaiḥ |
śriye | pūṣanniṣukṛteva | devā | nāsatyā | vahatuṁ | sūryāyāḥ |
vacyante | vāṁ | kakuhāpsu | jātā | yugā | jūrṇeva | varuṇasya | bhūreḥ |
asme | sā | vāṁ | mādhvī | rātirastu | stomaṁ | hinotaṁ | mānyasya | kāroḥ |
anu | yadvāṁ | śravasyā | sudānū | suvīryāya | carṣaṇayo | madanti |
eṣa | vāṁ | stomo | aśvināvakāri | mānebhirmaghavānā | suvṛkti |
yātaṁ | vartistanayāya | tmane | cāgastye | nāsatyā | madantā |
atāriṣma | tamasaspāramasya | prati | vāṁ | stomo | aśvināvadhāyi |
eha | yātaṁ | pathibhirdevayānairvidyāmeṣaṁ | vṛjanaṁ | jīradānum |
katarā | pūrvā | katarāparāyoḥ | kathā | jāte | kavayaḥ | ko | vi | veda |
viśvaṁ | tmanā | bibhṛto | yaddha | nāma | vi | vartete | ahanī | cakriyeva |
bhūriṁ | dve | acarantī | carantaṁ | padvantaṁ | garbhamapadī | dadhāte |
nityaṁ | na | sūnuṁ | pitrorupasthe | dyāvā | rakṣataṁ | pṛthivī | no | abhvāt |
aneho | dātramaditeranarvaṁ | huve | svarvadavadhaṁ | namasvat |
tadrodasī | janayataṁ | jaritre | dyāvā | rakṣataṁ | pṛthivī | no | abhvāt |
atapyamāne | avasāvantī | anu | ṣyāma | rodasī | devaputre |
ubhe | devānāmubhayebhirahnāṁ | dyāvā | rakṣataṁ | pṛthivī | no | abhvāt |
saṁgacchamāne | yuvatī | samante | svasārā | jāmī | pitrorupasthe |
abhijighrantī | bhuvanasya | nābhiṁ | dyāvā | rakṣataṁ | pṛthivī | no | abhvāt |
urvī | sadmanī | bṛhatī | ṛtena | huve | devānāmavasā | janitrī |
dadhāte | ye | amṛtaṁ | supratīke | dyāvā | rakṣataṁ | pṛthivī | no | abhvāt |
urvī | pṛthvī | bahule | dūreante | upa | bruve | namasā | yajñe | asmin |
dadhāte | ye | subhage | supratūrtī | dyāvā | rakṣataṁ | pṛthivī | no | abhvāt |
devānvā | yaccakṛmā | kaccidāgaḥ | sakhāyaṁ | vā | sadamijjāspatiṁ | vā |
iyaṁ | dhīrbhūyāvayānameṣāṁ | dyāvā | rakṣataṁ | pṛthivī | no | abhvāt |
ubhā | śaṁsā | naryā | māmaviṣṭāmubhe | māmūtī | avasā | sacetām |
bhūri | cidaryaḥ | sudāstarāyeṣā | madanteṣayema | devāḥ |
ṛtaṁ | dive | tadavocaṁ | pṛthivyābhiśrāvāya | prathamaṁ | sumedhāḥ |
pātāmavadyādduritādabhīke | pitā | mātā | ca | rakṣatāmavobhiḥ |
idaṁ | dyāvāpṛthivī | satyamastu | pitarmātaryadihopabruve | vām |
bhūtaṁ | devānāmavame | avobhirvidyāmeṣaṁ | vṛjanaṁ | jīradānum |
ā | neḻābhirvidathe | suśasti | viśvānaraḥ | savitā | devaitu |
api | yathā | yuvāno | matsathā | no | viśvaṁ | jagadabhipitve | manīṣā |
ā | no | viśvāskrā | gamantu | devā | mitro | aryamā | varuṇaḥ | sajoṣāḥ |
bhuvanyathā | no | viśve | vṛdhāsaḥ | karantsuṣāhā | vithuraṁ | na | śavaḥ |
preṣṭhaṁ | vo | atithiṁ | gṛṇīṣe'gniṁ | śastibhisturvaṇiḥ | sajoṣāḥ |
asadyathā | no | varuṇaḥ | sukīrtiriṣaśca | parṣadarigūrtaḥ | sūriḥ |
upa | vaiṣe | namasā | jigīṣoṣāsānaktā | sudugheva | dhenuḥ |
samāne | ahanvimimāno | arkaṁ | viṣurūpe | payasi | sasminnūdhan |
uta | no'hirbudhnyo | mayaskaḥ | śiśuṁ | na | pipyuṣīva | veti | sindhuḥ |
yena | napātamapāṁ | junāma | manojuvo | vṛṣaṇo | yaṁ | vahanti |
uta | neṁ | tvaṣṭā | gantvacchā | smatsūribhirabhipitve | sajoṣāḥ |
ā | vṛtrahendraścarṣaṇiprāstuviṣṭamo | narāṁ | neha | gamyāḥ |
uta | neṁ | matayo'śvayogāḥ | śiśuṁ | na | gāvastaruṇaṁ | rihanti |
tamīṁ | giro | janayo | na | patnīḥ | surabhiṣṭamaṁ | narāṁ | nasanta |
uta | neṁ | maruto | vṛddhasenāḥ | smadrodasī | samanasaḥ | sadantu |
pṛṣadaśvāso'vanayo | na | rathā | riśādaso | mitrayujo | na | devāḥ |
pra | nu | yadeṣāṁ | mahinā | cikitre | pra | yuñjate | prayujaste | suvṛkti |
adha | yadeṣāṁ | sudine | na | śarurviśvameriṇaṁ | pruṣāyanta | senāḥ |
pro | aśvināvavase | kṛṇudhvaṁ | pra | pūṣaṇaṁ | svatavaso | hi | santi |
adveṣo | viṣṇurvāta | ṛbhukṣācchā | sumnāya | vavṛtīya | devān |
iyaṁ | sā | vo | asme | dīdhitiryajatrāpiprāṇī | ca | sadanī | ca | bhūyāḥ |
ni | yā | deveṣu | yatate | vasūyurvidyāmeṣaṁ | vṛjanaṁ | jīradānum |
pituṁ | nu | stoṣaṁ | maho | dharmāṇaṁ | taviṣīm |
yasya | trito | vyojasā | vṛtraṁ | viparvamardayat |
svādo | pito | madho | pito | vayaṁ | tvā | vavṛmahe |
asmākamavitā | bhava |
upa | naḥ | pitavā | cara | śivaḥ | śivābhirūtibhiḥ |
mayobhuradviṣeṇyaḥ | sakhā | suśevo | advayāḥ |
tava | tye | pito | rasā | rajāṁsyanu | viṣṭhitāḥ |
divi | vāteva | śritāḥ |
tava | tye | pito | dadatastava | svādiṣṭha | te | pito |
pra | svādmāno | rasānāṁ | tuvigrīveverate |
tve | pito | mahānāṁ | devānāṁ | mano | hitam |
akāri | cāru | ketunā | tavāhimavasāvadhīt |
yadado | pito | ajaganvivasva | parvatānām |
atrā | cinno | madho | pito'raṁ | bhakṣāya | gamyāḥ |
yadapāmoṣadhīnāṁ | pariṁśamāriśāmahe |
vātāpe | pīvedbhava |
yatte | soma | gavāśiro | yavāśiro | bhajāmahe |
vātāpe | pīvedbhava |
karambhauṣadhe | bhava | pīvo | vṛkkodārathiḥ |
vātāpe | pīvedbhava |
taṁ | tvā | vayaṁ | pito | vacobhirgāvo | na | havyā | suṣūdima |
devebhyastvā | sadhamādamasmabhyaṁ | tvā | sadhamādam |
samiddho | adya | rājasi | devo | devaiḥ | sahasrajit |
dūto | havyā | kavirvaha |
tanūnapādṛtaṁ | yate | madhvā | yajñaḥ | samajyate |
dadhatsahasriṇīriṣaḥ |
ājuhvāno | neḍyo | devām̐ | ā | vakṣi | yajñiyān |
agne | sahasrasāsi |
prācīnaṁ | barhirojasā | sahasravīramastṛṇan |
yatrādityā | virājatha |
virāṭ | samrāḍvibhvīḥ | prabhvīrbahvīśca | bhūyasīśca | yāḥ |
duro | ghṛtānyakṣaran |
surukme | hi | supeśasādhi | śriyā | virājataḥ |
uṣāsāveha | sīdatām |
prathamā | hi | suvācasā | hotārā | daivyā | kavī |
yajñaṁ | no | yakṣatāmimam |
bhāratīḻe | sarasvati | yā | vaḥ | sarvopabruve |
tā | naścodayata | śriye |
tvaṣṭā | rūpāṇi | hi | prabhuḥ | paśūnviśvāntsamānaje |
teṣāṁ | naḥ | sphātimā | yaja |
upa | tmanyā | vanaspate | pātho | devebhyaḥ | sṛja |
agnirhavyāni | siṣvadat |
purogāgnirdevānāṁ | gāyatreṇa | samajyate |
svāhākṛtīṣu | rocate |
agne | naya | supathā | rāye | asmānviśvāni | deva | vayunāni | vidvān |
yuyodhyasmajjuhurāṇameno | bhūyiṣṭhāṁ | te | namaüktiṁ | vidhema |
agne | tvaṁ | pārayā | navyo | asmāntsvastibhirati | durgāṇi | viśvā |
pūśca | pṛthvī | bahulā | norvī | bhavā | tokāya | tanayāya | śaṁ | yoḥ |
agne | tvamasmadyuyodhyamīvānagnitrā | abhyamanta | kṛṣṭīḥ |
punarasmabhyaṁ | suvitāya | deva | kṣāṁ | viśvebhiramṛtebhiryajatra |
pāhi | no | agne | pāyubhirajasrairuta | priye | sadanā | śuśukvān |
mā | te | bhayaṁ | jaritāraṁ | yaviṣṭha | nūnaṁ | vidanmāparaṁ | sahasvaḥ |
mā | no | agne'va | sṛjo | aghāyāviṣyave | ripave | ducchunāyai |
mā | datvate | daśate | mādate | no | mā | rīṣate | sahasāvanparā | dāḥ |
vi | gha | tvāvām̐ | ṛtajāta | yaṁsadgṛṇāno | agne | tanve | varūtham |
viśvādririkṣoruta | vā | ninitsorabhihrutāmasi | hi | deva | viṣpaṭ |
tvaṁ | tām̐ | agnobhayānvi | vidvānveṣi | prapitve | manuṣo | yajatra |
abhipitve | manave | śāsyo | bhūrmarmṛjenyośigbhirnākraḥ |
avocāma | nivacanānyasminmānasya | sūnuḥ | sahasāne | agnau |
vayaṁ | sahasramṛṣibhiḥ | sanema | vidyāmeṣaṁ | vṛjanaṁ | jīradānum |
anarvāṇaṁ | vṛṣabhaṁ | mandrajihvaṁ | bṛhaspatiṁ | vardhayā | navyamarkaiḥ |
gāthānyaḥ | suruco | yasya | devāśṛṇvanti | navamānasya | martāḥ |
tamṛtviyopa | vācaḥ | sacante | sargo | na | yo | devayatāmasarji |
bṛhaspatiḥ | sa | hyañjo | varāṁsi | vibhvābhavatsamṛte | mātariśvā |
upastutiṁ | namasodyatiṁ | ca | ślokaṁ | yaṁsatsaviteva | pra | bāhū |
asya | kratvāhanyo | yo | asti | mṛgo | na | bhīmo | arakṣasastuviṣmān |
asya | śloko | divīyate | pṛthivyāmatyo | na | yaṁsadyakṣabhṛdvicetāḥ |
mṛgāṇāṁ | na | hetayo | yanti | cemā | bṛhaspaterahimāyām̐ | abhi | dyūn |
ye | tvā | devosrikaṁ | manyamānāḥ | pāpā | bhadramupajīvanti | pajrāḥ |
na | dūḍhye | anu | dadāsi | vāmaṁ | bṛhaspate | cayasetpiyārum |
supraituḥ | sūyavaso | na | panthā | durniyantuḥ | pariprīto | na | mitraḥ |
anarvāṇo | abhi | ye | cakṣate | no'pīvṛtāporṇuvanto | asthuḥ |
saṁ | yaṁ | stubho'vanayo | na | yanti | samudraṁ | na | sravato | rodhacakrāḥ |
sa | vidvām̐ | ubhayaṁ | caṣṭe | antarbṛhaspatistarāpaśca | gṛdhraḥ |
evā | mahastuvijātastuviṣmānbṛhaspatirvṛṣabho | dhāyi | devaḥ |
sa | naḥ | stuto | vīravaddhātu | gomadvidyāmeṣaṁ | vṛjanaṁ | jīradānum |
kaṅkato | na | kaṅkato'tho | satīnakaṅkataḥ |
dvāviti | pluṣīti | nyadṛṣṭālipsata |
adṛṣṭānhantyāyatyatho | hanti | parāyatī |
atho | avaghnatī | hantyatho | pinaṣṭi | piṁṣatī |
śarāsaḥ | kuśarāso | darbhāsaḥ | sairyota |
mauñjādṛṣṭā | vairiṇāḥ | sarve | sākaṁ | nyalipsata |
ni | gāvo | goṣṭhe | asadanni | mṛgāso | avikṣata |
ni | ketavo | janānāṁ | nyadṛṣṭālipsata |
eto | tye | pratyadṛśranpradoṣaṁ | taskareva |
adṛṣṭā | viśvadṛṣṭāḥ | pratibuddhābhūtana |
dyaurvaḥ | pitā | pṛthivī | mātā | somo | bhrātāditiḥ | svasā |
adṛṣṭā | viśvadṛṣṭāstiṣṭhatelayatā | su | kam |
ye | aṁsyā | ye | aṅgyāḥ | sūcīkā | ye | prakaṅkatāḥ |
adṛṣṭāḥ | kiṁ | caneha | vaḥ | sarve | sākaṁ | ni | jasyata |
utpurastātsūryaiti | viśvadṛṣṭo | adṛṣṭahā |
adṛṣṭāntsarvāñjambhayantsarvāśca | yātudhānyaḥ |
udapaptadasau | sūryaḥ | puru | viśvāni | jūrvan |
ādityaḥ | parvatebhyo | viśvadṛṣṭo | adṛṣṭahā |
sūrye | viṣamā | sajāmi | dṛtiṁ | surāvato | gṛhe |
so | cinnu | na | marāti | no | vayaṁ | marāmāre | asya | yojanaṁ | hariṣṭhā | madhu | tvā | madhulā | cakāra |
iyattikā | śakuntikā | sakā | jaghāsa | te | viṣam |
so | cinnu | na | marāti | no | vayaṁ | marāmāre | asya | yojanaṁ | hariṣṭhā | madhu | tvā | madhulā | cakāra |
triḥ | sapta | viṣpuliṅgakā | viṣasya | puṣyamakṣan |
tāścinnu | na | maranti | no | vayaṁ | marāmāre | asya | yojanaṁ | hariṣṭhā | madhu | tvā | madhulā | cakāra |
navānāṁ | navatīnāṁ | viṣasya | ropuṣīṇām |
sarvāsāmagrabhaṁ | nāmāre | asya | yojanaṁ | hariṣṭhā | madhu | tvā | madhulā | cakāra |
triḥ | sapta | mayūryaḥ | sapta | svasāro | agruvaḥ |
tāste | viṣaṁ | vi | jabhrirodakaṁ | kumbhinīriva |
iyattakaḥ | kuṣumbhakastakaṁ | bhinadmyaśmanā |
tato | viṣaṁ | pra | vāvṛte | parācīranu | saṁvataḥ |
kuṣumbhakastadabravīdgireḥ | pravartamānakaḥ |
vṛścikasyārasaṁ | viṣamarasaṁ | vṛścika | te | viṣam |
tvamagne | dyubhistvamāśuśukṣaṇistvamadbhyastvamaśmanaspari |
tvaṁ | vanebhyastvamoṣadhībhyastvaṁ | nṛṇāṁ | nṛpate | jāyase | śuciḥ |
tavāgne | hotraṁ | tava | potramṛtviyaṁ | tava | neṣṭraṁ | tvamagnidṛtāyataḥ |
tava | praśāstraṁ | tvamadhvarīyasi | brahmā | cāsi | gṛhapatiśca | no | dame |
tvamagnendro | vṛṣabhaḥ | satāmasi | tvaṁ | viṣṇururugāyo | namasyaḥ |
tvaṁ | brahmā | rayividbrahmaṇaspate | tvaṁ | vidhartaḥ | sacase | puraṁdhyā |
tvamagne | rājā | varuṇo | dhṛtavratastvaṁ | mitro | bhavasi | dasmeḍyaḥ |
tvamaryamā | satpatiryasya | saṁbhujaṁ | tvamaṁśo | vidathe | deva | bhājayuḥ |
tvamagne | tvaṣṭā | vidhate | suvīryaṁ | tava | gnāvo | mitramahaḥ | sajātyam |
tvamāśuhemā | rariṣe | svaśvyaṁ | tvaṁ | narāṁ | śardho | asi | purūvasuḥ |
tvamagne | rudro | asuro | maho | divastvaṁ | śardho | mārutaṁ | pṛkṣeśiṣe |
tvaṁ | vātairaruṇairyāsi | śaṁgayastvaṁ | pūṣā | vidhataḥ | pāsi | nu | tmanā |
tvamagne | draviṇodāraṁkṛte | tvaṁ | devaḥ | savitā | ratnadhāsi |
tvaṁ | bhago | nṛpate | vasveśiṣe | tvaṁ | pāyurdame | yaste'vidhat |
tvāmagne | damā | viśpatiṁ | viśastvāṁ | rājānaṁ | suvidatramṛñjate |
tvaṁ | viśvāni | svanīka | patyase | tvaṁ | sahasrāṇi | śatā | daśa | prati |
tvāmagne | pitaramiṣṭibhirnarastvāṁ | bhrātrāya | śamyā | tanūrucam |
tvaṁ | putro | bhavasi | yaste'vidhattvaṁ | sakhā | suśevaḥ | pāsyādhṛṣaḥ |
tvamagna | ṛbhurāke | namasyastvaṁ | vājasya | kṣumato | rāyeśiṣe |
tvaṁ | vi | bhāsyanu | dakṣi | dāvane | tvaṁ | viśikṣurasi | yajñamātaniḥ |
tvamagne | aditirdeva | dāśuṣe | tvaṁ | hotrā | bhāratī | vardhase | girā |
tvamiḻā | śatahimāsi | dakṣase | tvaṁ | vṛtrahā | vasupate | sarasvatī |
tvamagne | subhṛtottamaṁ | vayastava | spārhe | varṇā | saṁdṛśi | śriyaḥ |
tvaṁ | vājaḥ | prataraṇo | bṛhannasi | tvaṁ | rayirbahulo | viśvataspṛthuḥ |
tvāmagnādityāsa | āsyaṁ | tvāṁ | jihvāṁ | śucayaścakrire | kave |
tvāṁ | rātiṣāco | adhvareṣu | saścire | tve | devā | haviradantyāhutam |
tve | agne | viśve | amṛtāso | adruhāsā | devā | haviradantyāhutam |
tvayā | martāsaḥ | svadantāsutiṁ | tvaṁ | garbho | vīrudhāṁ | jajñiṣe | śuciḥ |
tvaṁ | tāntsaṁ | ca | prati | cāsi | majmanāgne | sujāta | pra | ca | deva | ricyase |
pṛkṣo | yadatra | mahinā | vi | te | bhuvadanu | dyāvāpṛthivī | rodasī | ubhe |
ye | stotṛbhyo | goagrāmaśvapeśasamagne | rātimupasṛjanti | sūrayaḥ |
asmāñca | tām̐śca | pra | hi | neṣi | vasyā | bṛhadvadema | vidathe | suvīrāḥ |
yajñena | vardhata | jātavedasamagniṁ | yajadhvaṁ | haviṣā | tanā | girā |
samidhānaṁ | suprayasaṁ | svarṇaraṁ | dyukṣaṁ | hotāraṁ | vṛjaneṣu | dhūrṣadam |
abhi | tvā | naktīruṣaso | vavāśire'gne | vatsaṁ | na | svasareṣu | dhenavaḥ |
divevedaratirmānuṣā | yugā | kṣapo | bhāsi | puruvāra | saṁyataḥ |
taṁ | devā | budhne | rajasaḥ | sudaṁsasaṁ | divaspṛthivyoraratiṁ | nyerire |
rathamiva | vedyaṁ | śukraśociṣamagniṁ | mitraṁ | na | kṣitiṣu | praśaṁsyam |
tamukṣamāṇaṁ | rajasi | svā | dame | candramiva | surucaṁ | hvārā | dadhuḥ |
pṛśnyāḥ | pataraṁ | citayantamakṣabhiḥ | pātho | na | pāyuṁ | janasī | ubhe | anu |
sa | hotā | viśvaṁ | pari | bhūtvadhvaraṁ | tamu | havyairmanuṣa | ṛñjate | girā |
hiriśipro | vṛdhasānāsu | jarbhuraddyaurna | stṛbhiścitayadrodasī | anu |
sa | no | revatsamidhānaḥ | svastaye | saṁdadasvānrayimasmāsu | dīdihi |
ā | naḥ | kṛṇuṣva | suvitāya | rodasī | agne | havyā | manuṣo | deva | vītaye |
dā | no | agne | bṛhato | dāḥ | sahasriṇo | duro | na | vājaṁ | śrutyāpā | vṛdhi |
prācī | dyāvāpṛthivī | brahmaṇā | kṛdhi | svarṇa | śukramuṣaso | vi | didyutaḥ |
sedhāna | uṣaso | rāmyānu | svarṇa | dīdedaruṣeṇa | bhānunā |
hotrābhiragnirmanuṣaḥ | svadhvaro | rājā | viśāmatithiścārurāyave |
evā | no | agne | amṛteṣu | pūrvya | dhīṣpīpāya | bṛhaddiveṣu | mānuṣā |
duhānā | dhenurvṛjaneṣu | kārave | tmanā | śatinaṁ | pururūpamiṣaṇi |
vayamagne | arvatā | vā | suvīryaṁ | brahmaṇā | vā | citayemā | janām̐ | ati |
asmākaṁ | dyumnamadhi | pañca | kṛṣṭiṣūccā | svarṇa | śuśucīta | duṣṭaram |
sa | no | bodhi | sahasya | praśaṁsyo | yasmintsujāteṣayanta | sūrayaḥ |
yamagne | yajñamupayanti | vājino | nitye | toke | dīdivāṁsaṁ | sve | dame |
ubhayāso | jātavedaḥ | syāma | te | stotāro | agne | sūrayaśca | śarmaṇi |
vasvo | rāyaḥ | puruścandrasya | bhūyasaḥ | prajāvataḥ | svapatyasya | śagdhi | naḥ |
ye | stotṛbhyo | goagrāmaśvapeśasamagne | rātimupasṛjanti | sūrayaḥ |
asmāñca | tām̐śca | pra | hi | neṣi | vasyā | bṛhadvadema | vidathe | suvīrāḥ |
samiddho | agnirnihitaḥ | pṛthivyāṁ | pratyaṅviśvāni | bhuvanānyasthāt |
hotā | pāvakaḥ | pradivaḥ | sumedhā | devo | devānyajatvagnirarhan |
narāśaṁsaḥ | prati | dhāmānyañjantisro | divaḥ | prati | mahnā | svarciḥ |
ghṛtapruṣā | manasā | havyamundanmūrdhanyajñasya | samanaktu | devān |
īḻito | agne | manasā | no | arhandevānyakṣi | mānuṣātpūrvo | adya |
sā | vaha | marutāṁ | śardho | acyutamindraṁ | naro | barhiṣadaṁ | yajadhvam |
deva | barhirvardhamānaṁ | suvīraṁ | stīrṇaṁ | rāye | subharaṁ | vedyasyām |
ghṛtenāktaṁ | vasavaḥ | sīdatedaṁ | viśve | devādityā | yajñiyāsaḥ |
vi | śrayantāmurviyā | hūyamānā | dvāro | devīḥ | suprāyaṇā | namobhiḥ |
vyacasvatīrvi | prathantāmajuryā | varṇaṁ | punānā | yaśasaṁ | suvīram |
sādhvapāṁsi | sanatā | nokṣite | uṣāsānaktā | vayyeva | raṇvite |
tantuṁ | tataṁ | saṁvayantī | samīcī | yajñasya | peśaḥ | sudughe | payasvatī |
daivyā | hotārā | prathamā | viduṣṭara | ṛju | yakṣataḥ | samṛcā | vapuṣṭarā |
devānyajantāvṛtuthā | samañjato | nābhā | pṛthivyādhi | sānuṣu | triṣu |
sarasvatī | sādhayantī | dhiyaṁ | neḻā | devī | bhāratī | viśvatūrtiḥ |
tisro | devīḥ | svadhayā | barhiredamacchidraṁ | pāntu | śaraṇaṁ | niṣadya |
piśaṅgarūpaḥ | subharo | vayodhāḥ | śruṣṭī | vīro | jāyate | devakāmaḥ |
prajāṁ | tvaṣṭā | vi | ṣyatu | nābhimasme | athā | devānāmapyetu | pāthaḥ |
vanaspatiravasṛjannupa | sthādagnirhaviḥ | sūdayāti | pra | dhībhiḥ |
tridhā | samaktaṁ | nayatu | prajānandevebhyo | daivyaḥ | śamitopa | havyam |
ghṛtaṁ | mimikṣe | ghṛtamasya | yonirghṛte | śrito | ghṛtamvasya | dhāma |
anuṣvadhamā | vaha | mādayasva | svāhākṛtaṁ | vṛṣabha | vakṣi | havyam |
huve | vaḥ | sudyotmānaṁ | suvṛktiṁ | viśāmagnimatithiṁ | suprayasam |
mitreva | yo | didhiṣāyyo | bhūddevādeve | jane | jātavedāḥ |
imaṁ | vidhanto | apāṁ | sadhasthe | dvitādadhurbhṛgavo | vikṣvāyoḥ |
eṣa | viśvānyabhyastu | bhūmā | devānāmagniraratirjīrāśvaḥ |
agniṁ | devāso | mānuṣīṣu | vikṣu | priyaṁ | dhuḥ | kṣeṣyanto | na | mitram |
sa | dīdayaduśatīrūrmyā | dakṣāyyo | yo | dāsvate | damā |
asya | raṇvā | svasyeva | puṣṭiḥ | saṁdṛṣṭirasya | hiyānasya | dakṣoḥ |
vi | yo | bharibhradoṣadhīṣu | jihvāmatyo | na | rathyo | dodhavīti | vārān |
ā | yanme | abhvaṁ | vanadaḥ | panantośigbhyo | nāmimīta | varṇam |
sa | citreṇa | cikite | raṁsu | bhāsā | jujurvām̐ | yo | muhurā | yuvā | bhūt |
ā | yo | vanā | tātṛṣāṇo | na | bhāti | vārṇa | pathā | rathyeva | svānīt |
kṛṣṇādhvā | tapū | raṇvaściketa | dyauriva | smayamāno | nabhobhiḥ |
sa | yo | vyasthādabhi | dakṣadurvīṁ | paśurnaiti | svayuragopāḥ |
agniḥ | śociṣmām̐ | atasānyuṣṇankṛṣṇavyathirasvadayanna | bhūma |
nū | te | pūrvasyāvaso | adhītau | tṛtīye | vidathe | manma | śaṁsi |
asme | agne | saṁyadvīraṁ | bṛhantaṁ | kṣumantaṁ | vājaṁ | svapatyaṁ | rayiṁ | dāḥ |
tvayā | yathā | gṛtsamadāso | agne | guhā | vanvantoparām̐ | abhi | ṣyuḥ |
suvīrāso | abhimātiṣāhaḥ | smatsūribhyo | gṛṇate | tadvayo | dhāḥ |
hotājaniṣṭa | cetanaḥ | pitā | pitṛbhyotaye |
prayakṣañjenyaṁ | vasu | śakema | vājino | yamam |
ā | yasmintsapta | raśmayastatā | yajñasya | netari |
manuṣvaddaivyamaṣṭamaṁ | potā | viśvaṁ | tadinvati |
dadhanve | vā | yadīmanu | vocadbrahmāṇi | veru | tat |
pari | viśvāni | kāvyā | nemiścakramivābhavat |
sākaṁ | hi | śucinā | śuciḥ | praśāstā | kratunājani |
vidvām̐ | asya | vratā | dhruvā | vayevānu | rohate |
tāsya | varṇamāyuvo | neṣṭuḥ | sacanta | dhenavaḥ |
kuvittisṛbhyā | varaṁ | svasāro | yedaṁ | yayuḥ |
yadī | māturupa | svasā | ghṛtaṁ | bharantyasthita |
tāsāmadhvaryurāgatau | yavo | vṛṣṭīva | modate |
svaḥ | svāya | dhāyase | kṛṇutāmṛtvigṛtvijam |
stomaṁ | yajñaṁ | cādaraṁ | vanemā | rarimā | vayam |
yathā | vidvām̐ | araṁ | karadviśvebhyo | yajatebhyaḥ |
ayamagne | tve | api | yaṁ | yajñaṁ | cakṛmā | vayam |
imāṁ | me | agne | samidhamimāmupasadaṁ | vaneḥ |
imo | ṣu | śrudhī | giraḥ |
ayā | te | agne | vidhemorjo | napādaśvamiṣṭe |
enā | sūktena | sujāta |
taṁ | tvā | gīrbhirgirvaṇasaṁ | draviṇasyuṁ | draviṇodaḥ |
saparyema | saparyavaḥ |
sa | bodhi | sūrirmaghavā | vasupate | vasudāvan |
yuyodhyasmaddveṣāṁsi |
sa | no | vṛṣṭiṁ | divaspari | sa | no | vājamanarvāṇam |
sa | naḥ | sahasriṇīriṣaḥ |
īḻānāyāvasyave | yaviṣṭha | dūta | no | girā |
yajiṣṭha | hotarā | gahi |
antarhyagneyase | vidvāñjanmobhayā | kave |
dūto | janyeva | mitryaḥ |
sa | vidvām̐ | ā | ca | piprayo | yakṣi | cikitvānuṣak |
ā | cāsmintsatsi | barhiṣi |
śreṣṭhaṁ | yaviṣṭha | bhāratāgne | dyumantamā | bhara |
vaso | puruspṛhaṁ | rayim |
mā | no | arātirīśata | devasya | martyasya | ca |
parṣi | tasyota | dviṣaḥ |
viśvota | tvayā | vayaṁ | dhārodanyā | iva |
ati | gāhemahi | dviṣaḥ |
śuciḥ | pāvaka | vandyo'gne | bṛhadvi | rocase |
tvaṁ | ghṛtebhirāhutaḥ |
tvaṁ | no | asi | bhāratāgne | vaśābhirukṣabhiḥ |
aṣṭāpadībhirāhutaḥ |
drvannaḥ | sarpirāsutiḥ | pratno | hotā | vareṇyaḥ |
sahasasputro | adbhutaḥ |
vājayanniva | nū | rathānyogām̐ | agnerupa | stuhi |
yaśastamasya | mīḻhuṣaḥ |
yaḥ | sunītho | dadāśuṣe'juryo | jarayannarim |
cārupratīkāhutaḥ |
yo | śriyā | dameṣvā | doṣoṣasi | praśasyate |
yasya | vrataṁ | na | mīyate |
ā | yaḥ | svarṇa | bhānunā | citro | vibhātyarciṣā |
añjāno | ajarairabhi |
atrimanu | svarājyamagnimukthāni | vāvṛdhuḥ |
viśvādhi | śriyo | dadhe |
agnerindrasya | somasya | devānāmūtibhirvayam |
ariṣyantaḥ | sacemahyabhi | ṣyāma | pṛtanyataḥ |
ni | hotā | hotṛṣadane | vidānastveṣo | dīdivām̐ | asadatsudakṣaḥ |
adabdhavratapramatirvasiṣṭhaḥ | sahasraṁbharaḥ | śucijihvo | agniḥ |
tvaṁ | dūtastvamu | naḥ | paraspāstvaṁ | vasyā | vṛṣabha | praṇetā |
agne | tokasya | nastane | tanūnāmaprayucchandīdyadbodhi | gopāḥ |
vidhema | te | parame | janmannagne | vidhema | stomairavare | sadhasthe |
yasmādyonerudārithā | yaje | taṁ | pra | tve | havīṁṣi | juhure | samiddhe |
agne | yajasva | haviṣā | yajīyāñchruṣṭī | deṣṇamabhi | gṛṇīhi | rādhaḥ |
tvaṁ | hyasi | rayipatī | rayīṇāṁ | tvaṁ | śukrasya | vacaso | manotā |
ubhayaṁ | te | na | kṣīyate | vasavyaṁ | divedive | jāyamānasya | dasma |
kṛdhi | kṣumantaṁ | jaritāramagne | kṛdhi | patiṁ | svapatyasya | rāyaḥ |
sainānīkena | suvidatro | asme | yaṣṭā | devām̐ | āyajiṣṭhaḥ | svasti |
adabdho | gopota | naḥ | paraspāgne | dyumaduta | revaddidīhi |
johūtro | agniḥ | prathamaḥ | piteveḻaspade | manuṣā | yatsamiddhaḥ |
śriyaṁ | vasāno | amṛto | vicetā | marmṛjenyaḥ | śravasyaḥ | sa | vājī |
śrūyāgniścitrabhānurhavaṁ | me | viśvābhirgīrbhiramṛto | vicetāḥ |
śyāvā | rathaṁ | vahato | rohitā | votāruṣāha | cakre | vibhṛtraḥ |
uttānāyāmajanayantsuṣūtaṁ | bhuvadagniḥ | purupeśāsu | garbhaḥ |
śiriṇāyāṁ | cidaktunā | mahobhiraparīvṛto | vasati | pracetāḥ |
jigharmyagniṁ | haviṣā | ghṛtena | pratikṣiyantaṁ | bhuvanāni | viśvā |
pṛthuṁ | tiraścā | vayasā | bṛhantaṁ | vyaciṣṭhamannai | rabhasaṁ | dṛśānam |
ā | viśvataḥ | pratyañcaṁ | jigharmyarakṣasā | manasā | tajjuṣeta |
maryaśrīḥ | spṛhayadvarṇo | agnirnābhimṛśe | tanvā | jarbhurāṇaḥ |
jñeyā | bhāgaṁ | sahasāno | vareṇa | tvādūtāso | manuvadvadema |
anūnamagniṁ | juhvā | vacasyā | madhupṛcaṁ | dhanasā | johavīmi |
śrudhī | havamindra | mā | riṣaṇyaḥ | syāma | te | dāvane | vasūnām |
imā | hi | tvāmūrjo | vardhayanti | vasūyavaḥ | sindhavo | na | kṣarantaḥ |
sṛjo | mahīrindra | yāpinvaḥ | pariṣṭhitāhinā | śūra | pūrvīḥ |
amartyaṁ | ciddāsaṁ | manyamānamavābhinadukthairvāvṛdhānaḥ |
uktheṣvinnu | śūra | yeṣu | cākantstomeṣvindra | rudriyeṣu | ca |
tubhyedetā | yāsu | mandasānaḥ | pra | vāyave | sisrate | na | śubhrāḥ |
śubhraṁ | nu | te | śuṣmaṁ | vardhayantaḥ | śubhraṁ | vajraṁ | bāhvordadhānāḥ |
śubhrastvamindra | vāvṛdhāno | asme | dāsīrviśaḥ | sūryeṇa | sahyāḥ |
guhā | hitaṁ | guhyaṁ | gūḻhamapsvapīvṛtaṁ | māyinaṁ | kṣiyantam |
uto | apo | dyāṁ | tastabhvāṁsamahannahiṁ | śūra | vīryeṇa |
stavā | nu | tendra | pūrvyā | mahānyuta | stavāma | nūtanā | kṛtāni |
stavā | vajraṁ | bāhvoruśantaṁ | stavā | harī | sūryasya | ketū |
harī | nu | tendra | vājayantā | ghṛtaścutaṁ | svāramasvārṣṭām |
vi | samanā | bhūmiraprathiṣṭāraṁsta | parvataścitsariṣyan |
ni | parvataḥ | sādyaprayucchantsaṁ | mātṛbhirvāvaśāno | akrān |
dūre | pāre | vāṇīṁ | vardhayantendreṣitāṁ | dhamaniṁ | paprathanni |
indro | mahāṁ | sindhumāśayānaṁ | māyāvinaṁ | vṛtramasphuranniḥ |
arejetāṁ | rodasī | bhiyāne | kanikradato | vṛṣṇo | asya | vajrāt |
aroravīdvṛṣṇo | asya | vajro'mānuṣaṁ | yanmānuṣo | nijūrvāt |
ni | māyino | dānavasya | māyāpādayatpapivāntsutasya |
pibāpibedindra | śūra | somaṁ | mandantu | tvā | mandinaḥ | sutāsaḥ |
pṛṇantaste | kukṣī | vardhayantvitthā | sutaḥ | paurendramāva |
tve | indrāpyabhūma | viprā | dhiyaṁ | vanema | ṛtayā | sapantaḥ |
avasyavo | dhīmahi | praśastiṁ | sadyaste | rāyo | dāvane | syāma |
syāma | te | tendra | ye | totī | avasyavorjaṁ | vardhayantaḥ |
śuṣmintamaṁ | yaṁ | cākanāma | devāsme | rayiṁ | rāsi | vīravantam |
rāsi | kṣayaṁ | rāsi | mitramasme | rāsi | śardhendra | mārutaṁ | naḥ |
sajoṣaso | ye | ca | mandasānāḥ | pra | vāyavaḥ | pāntyagraṇītim |
vyantvinnu | yeṣu | mandasānastṛpatsomaṁ | pāhi | drahyadindra |
asmāntsu | pṛtsvā | tarutrāvardhayo | dyāṁ | bṛhadbhirarkaiḥ |
bṛhantennu | ye | te | tarutrokthebhirvā | sumnamāvivāsān |
stṛṇānāso | barhiḥ | pastyāvattvotedindra | vājamagman |
ugreṣvinnu | śūra | mandasānastrikadrukeṣu | pāhi | somamindra |
pradodhuvacchmaśruṣu | prīṇāno | yāhi | haribhyāṁ | sutasya | pītim |
dhiṣvā | śavaḥ | śūra | yena | vṛtramavābhinaddānumaurṇavābham |
apāvṛṇorjyotirāryāya | ni | savyataḥ | sādi | dasyurindra |
sanema | ye | totibhistaranto | viśvāḥ | spṛdhāryeṇa | dasyūn |
asmabhyaṁ | tattvāṣṭraṁ | viśvarūpamarandhayaḥ | sākhyasya | tritāya |
asya | suvānasya | mandinastritasya | nyarbudaṁ | vāvṛdhāno | astaḥ |
avartayatsūryo | na | cakraṁ | bhinadvalamindro | aṅgirasvān |
nūnaṁ | sā | te | prati | varaṁ | jaritre | duhīyadindra | dakṣiṇā | maghonī |
śikṣā | stotṛbhyo | māti | dhagbhago | no | bṛhadvadema | vidathe | suvīrāḥ |
yo | jātaiva | prathamo | manasvāndevo | devānkratunā | paryabhūṣat |
yasya | śuṣmādrodasī | abhyasetāṁ | nṛmṇasya | mahnā | sa | janāsendraḥ |
yaḥ | pṛthivīṁ | vyathamānāmadṛṁhadyaḥ | parvatānprakupitām̐ | aramṇāt |
yo | antarikṣaṁ | vimame | varīyo | yo | dyāmastabhnātsa | janāsendraḥ |
yo | hatvāhimariṇātsapta | sindhūnyo | godājadapadhā | valasya |
yo | aśmanorantaragniṁ | jajāna | saṁvṛksamatsu | sa | janāsendraḥ |
yenemā | viśvā | cyavanā | kṛtāni | yo | dāsaṁ | varṇamadharaṁ | guhākaḥ |
śvaghnīva | yo | jigīvām̐llakṣamādadaryaḥ | puṣṭāni | sa | janāsendraḥ |
yaṁ | smā | pṛcchanti | kuha | seti | ghoramutemāhurnaiṣo | astītyenam |
so | aryaḥ | puṣṭīrvijevā | mināti | śradasmai | dhatta | sa | janāsendraḥ |
yo | radhrasya | coditā | yaḥ | kṛśasya | yo | brahmaṇo | nādhamānasya | kīreḥ |
yuktagrāvṇo | yo'vitā | suśipraḥ | sutasomasya | sa | janāsendraḥ |
yasyāśvāsaḥ | pradiśi | yasya | gāvo | yasya | grāmā | yasya | viśve | rathāsaḥ |
yaḥ | sūryaṁ | yoṣasaṁ | jajāna | yo | apāṁ | netā | sa | janāsendraḥ |
yaṁ | krandasī | saṁyatī | vihvayete | pare'varobhayā | amitrāḥ |
samānaṁ | cidrathamātasthivāṁsā | nānā | havete | sa | janāsendraḥ |
yasmānna | ṛte | vijayante | janāso | yaṁ | yudhyamānāvase | havante |
yo | viśvasya | pratimānaṁ | babhūva | yo | acyutacyutsa | janāsendraḥ |
yaḥ | śaśvato | mahyeno | dadhānānamanyamānāñcharvā | jaghāna |
yaḥ | śardhate | nānudadāti | śṛdhyāṁ | yo | dasyorhantā | sa | janāsendraḥ |
yaḥ | śambaraṁ | parvateṣu | kṣiyantaṁ | catvāriṁśyāṁ | śaradyanvavindat |
ojāyamānaṁ | yo | ahiṁ | jaghāna | dānuṁ | śayānaṁ | sa | janāsendraḥ |
yaḥ | saptaraśmirvṛṣabhastuviṣmānavāsṛjatsartave | sapta | sindhūn |
yo | rauhiṇamasphuradvajrabāhurdyāmārohantaṁ | sa | janāsendraḥ |
dyāvā | cidasmai | pṛthivī | namete | śuṣmāccidasya | parvatā | bhayante |
yaḥ | somapā | nicito | vajrabāhuryo | vajrahastaḥ | sa | janāsendraḥ |
yaḥ | sunvantamavati | yaḥ | pacantaṁ | yaḥ | śaṁsantaṁ | yaḥ | śaśamānamūtī |
yasya | brahma | vardhanaṁ | yasya | somo | yasyedaṁ | rādhaḥ | sa | janāsendraḥ |
yaḥ | sunvate | pacate | dudhrā | cidvājaṁ | dardarṣi | sa | kilāsi | satyaḥ |
vayaṁ | tendra | viśvaha | priyāsaḥ | suvīrāso | vidathamā | vadema |
ṛturjanitrī | tasyāpaspari | makṣū | jātāviśadyāsu | vardhate |
tadāhanābhavatpipyuṣī | payoṁ'śoḥ | pīyūṣaṁ | prathamaṁ | tadukthyam |
sadhrīmā | yanti | pari | bibhratīḥ | payo | viśvapsnyāya | pra | bharanta | bhojanam |
samāno | adhvā | pravatāmanuṣyade | yastākṛṇoḥ | prathamaṁ | sāsyukthyaḥ |
anveko | vadati | yaddadāti | tadrūpā | minantadapaika | īyate |
viśvaikasya | vinudastitikṣate | yastākṛṇoḥ | prathamaṁ | sāsyukthyaḥ |
prajābhyaḥ | puṣṭiṁ | vibhajantāsate | rayimiva | pṛṣṭhaṁ | prabhavantamāyate |
asinvandaṁṣṭraiḥ | pituratti | bhojanaṁ | yastākṛṇoḥ | prathamaṁ | sāsyukthyaḥ |
adhākṛṇoḥ | pṛthivīṁ | saṁdṛśe | dive | yo | dhautīnāmahihannāriṇakpathaḥ |
taṁ | tvā | stomebhirudabhirna | vājinaṁ | devaṁ | devājanantsāsyukthyaḥ |
yo | bhojanaṁ | ca | dayase | ca | vardhanamārdrādā | śuṣkaṁ | madhumaddudohitha |
sa | śevadhiṁ | ni | dadhiṣe | vivasvati | viśvasyaikeśiṣe | sāsyukthyaḥ |
yaḥ | puṣpiṇīśca | prasvaśca | dharmaṇādhi | dāne | vyavanīradhārayaḥ |
yaścāsamājano | didyuto | divorurūrvām̐ | abhitaḥ | sāsyukthyaḥ |
yo | nārmaraṁ | sahavasuṁ | nihantave | pṛkṣāya | ca | dāsaveśāya | cāvahaḥ |
ūrjayantyāpariviṣṭamāsyamutaivādya | purukṛtsāsyukthyaḥ |
śataṁ | vā | yasya | daśa | sākamādyaikasya | śruṣṭau | yaddha | codamāvitha |
arajjau | dasyūntsamunabdabhītaye | suprāvyo | abhavaḥ | sāsyukthyaḥ |
viśvedanu | rodhanāsya | pauṁsyaṁ | dadurasmai | dadhire | kṛtnave | dhanam |
ṣaḻastabhnā | viṣṭiraḥ | pañca | saṁdṛśaḥ | pari | paro | abhavaḥ | sāsyukthyaḥ |
supravācanaṁ | tava | vīra | vīryaṁ | yadekena | kratunā | vindase | vasu |
jātūṣṭhirasya | pra | vayaḥ | sahasvato | yā | cakartha | sendra | viśvāsyukthyaḥ |
aramayaḥ | sarapasastarāya | kaṁ | turvītaye | ca | vayyāya | ca | srutim |
nīcā | santamudanayaḥ | parāvṛjaṁ | prāndhaṁ | śroṇaṁ | śravayantsāsyukthyaḥ |
asmabhyaṁ | tadvaso | dānāya | rādhaḥ | samarthayasva | bahu | te | vasavyam |
indra | yaccitraṁ | śravasyānu | dyūnbṛhadvadema | vidathe | suvīrāḥ |
adhvaryavo | bharatendrāya | somamāmatrebhiḥ | siñcatā | madyamandhaḥ |
kāmī | hi | vīraḥ | sadamasya | pītiṁ | juhota | vṛṣṇe | tadideṣa | vaṣṭi |
adhvaryavo | yo | apo | vavrivāṁsaṁ | vṛtraṁ | jaghānāśanyeva | vṛkṣam |
tasmaitaṁ | bharata | tadvaśāyam̐ | eṣendro | arhati | pītimasya |
adhvaryavo | yo | dṛbhīkaṁ | jaghāna | yo | godājadapa | hi | valaṁ | vaḥ |
tasmaitamantarikṣe | na | vātamindraṁ | somairorṇuta | jūrna | vastraiḥ |
adhvaryavo | yoraṇaṁ | jaghāna | nava | cakhvāṁsaṁ | navatiṁ | ca | bāhūn |
yo | arbudamava | nīcā | babādhe | tamindraṁ | somasya | bhṛthe | hinota |
adhvaryavo | yaḥ | svaśnaṁ | jaghāna | yaḥ | śuṣṇamaśuṣaṁ | yo | vyaṁsam |
yaḥ | pipruṁ | namuciṁ | yo | rudhikrāṁ | tasmendrāyāndhaso | juhota |
adhvaryavo | yaḥ | śataṁ | śambarasya | puro | bibhedāśmaneva | pūrvīḥ |
yo | varcinaḥ | śatamindraḥ | sahasramapāvapadbharatā | somamasmai |
adhvaryavo | yaḥ | śatamā | sahasraṁ | bhūmyopasthe'vapajjaghanvān |
kutsasyāyoratithigvasya | vīrānnyāvṛṇagbharatā | somamasmai |
adhvaryavo | yannaraḥ | kāmayādhve | śruṣṭī | vahanto | naśathā | tadindre |
gabhastipūtaṁ | bharata | śrutāyendrāya | somaṁ | yajyavo | juhota |
adhvaryavaḥ | kartanā | śruṣṭimasmai | vane | nipūtaṁ | vanonnayadhvam |
juṣāṇo | hastyamabhi | vāvaśe | vendrāya | somaṁ | madiraṁ | juhota |
adhvaryavaḥ | payasodharyathā | goḥ | somebhirīṁ | pṛṇatā | bhojamindram |
vedāhamasya | nibhṛtaṁ | maitadditsantaṁ | bhūyo | yajataściketa |
adhvaryavo | yo | divyasya | vasvo | yaḥ | pārthivasya | kṣamyasya | rājā |
tamūrdaraṁ | na | pṛṇatā | yavenendraṁ | somebhistadapo | vo | astu |
asmabhyaṁ | tadvaso | dānāya | rādhaḥ | samarthayasva | bahu | te | vasavyam |
indra | yaccitraṁ | śravasyānu | dyūnbṛhadvadema | vidathe | suvīrāḥ |
pra | ghā | nvasya | mahato | mahāni | satyā | satyasya | karaṇāni | vocam |
trikadrukeṣvapibatsutasyāsya | made | ahimindro | jaghāna |
avaṁśe | dyāmastabhāyadbṛhantamā | rodasī | apṛṇadantarikṣam |
sa | dhārayatpṛthivīṁ | paprathacca | somasya | tā | madendraścakāra |
sadmeva | prāco | vi | mimāya | mānairvajreṇa | khānyatṛṇannadīnām |
vṛthāsṛjatpathibhirdīrghayāthaiḥ | somasya | tā | madendraścakāra |
sa | pravoḻhṝnparigatyā | dabhīterviśvamadhāgāyudhamiddhe | agnau |
saṁ | gobhiraśvairasṛjadrathebhiḥ | somasya | tā | madendraścakāra |
seṁ | mahīṁ | dhunimetoraramṇātso | asnātṝnapārayatsvasti |
totsnāya | rayimabhi | pra | tasthuḥ | somasya | tā | madendraścakāra |
sodañcaṁ | sindhumariṇānmahitvā | vajreṇānoṣasaḥ | saṁ | pipeṣa |
ajavaso | javinībhirvivṛścantsomasya | tā | madendraścakāra |
sa | vidvām̐ | apagohaṁ | kanīnāmāvirbhavannudatiṣṭhatparāvṛk |
prati | śroṇaḥ | sthādvyanagacaṣṭa | somasya | tā | madendraścakāra |
bhinadvalamaṅgirobhirgṛṇāno | vi | parvatasya | dṛṁhitānyairat |
riṇagrodhāṁsi | kṛtrimāṇyeṣāṁ | somasya | tā | madendraścakāra |
svapnenābhyupyā | cumuriṁ | dhuniṁ | ca | jaghantha | dasyuṁ | pra | dabhītimāvaḥ |
rambhī | cidatra | vivide | hiraṇyaṁ | somasya | tā | madendraścakāra |
nūnaṁ | sā | te | prati | varaṁ | jaritre | duhīyadindra | dakṣiṇā | maghonī |
śikṣā | stotṛbhyo | māti | dhagbhago | no | bṛhadvadema | vidathe | suvīrāḥ |
pra | vaḥ | satāṁ | jyeṣṭhatamāya | suṣṭutimagnāviva | samidhāne | havirbhare |
indramajuryaṁ | jarayantamukṣitaṁ | sanādyuvānamavase | havāmahe |
yasmādindrādbṛhataḥ | kiṁ | canemṛte | viśvānyasmintsaṁbhṛtādhi | vīryā |
jaṭhare | somaṁ | tanvī | saho | maho | haste | vajraṁ | bharati | śīrṣaṇi | kratum |
na | kṣoṇībhyāṁ | paribhve | tendriyaṁ | na | samudraiḥ | parvatairindra | te | rathaḥ |
na | te | vajramanvaśnoti | kaścana | yadāśubhiḥ | patasi | yojanā | puru |
viśve | hyasmai | yajatāya | dhṛṣṇave | kratuṁ | bharanti | vṛṣabhāya | saścate |
vṛṣā | yajasva | haviṣā | viduṣṭaraḥ | pibendra | somaṁ | vṛṣabheṇa | bhānunā |
vṛṣṇaḥ | kośaḥ | pavate | madhvormirvṛṣabhānnāya | vṛṣabhāya | pātave |
vṛṣaṇādhvaryū | vṛṣabhāso | adrayo | vṛṣaṇaṁ | somaṁ | vṛṣabhāya | suṣvati |
vṛṣā | te | vajrota | te | vṛṣā | ratho | vṛṣaṇā | harī | vṛṣabhāṇyāyudhā |
vṛṣṇo | madasya | vṛṣabha | tvamīśiṣendra | somasya | vṛṣabhasya | tṛpṇuhi |
pra | te | nāvaṁ | na | samane | vacasyuvaṁ | brahmaṇā | yāmi | savaneṣu | dādhṛṣiḥ |
kuvinno | asya | vacaso | nibodhiṣadindramutsaṁ | na | vasunaḥ | sicāmahe |
purā | saṁbādhādabhyā | vavṛtsva | no | dhenurna | vatsaṁ | yavasasya | pipyuṣī |
sakṛtsu | te | sumatibhiḥ | śatakrato | saṁ | patnībhirna | vṛṣaṇo | nasīmahi |
nūnaṁ | sā | te | prati | varaṁ | jaritre | duhīyadindra | dakṣiṇā | maghonī |
śikṣā | stotṛbhyo | māti | dhagbhago | no | bṛhadvadema | vidathe | suvīrāḥ |
tadasmai | navyamaṅgirasvadarcata | śuṣmā | yadasya | pratnathodīrate |
viśvā | yadgotrā | sahasā | parīvṛtā | made | somasya | dṛṁhitānyairayat |
sa | bhūtu | yo | ha | prathamāya | dhāyasaujo | mimāno | mahimānamātirat |
śūro | yo | yutsu | tanvaṁ | parivyata | śīrṣaṇi | dyāṁ | mahinā | pratyamuñcata |
adhākṛṇoḥ | prathamaṁ | vīryaṁ | mahadyadasyāgre | brahmaṇā | śuṣmamairayaḥ |
ratheṣṭhena | haryaśvena | vicyutāḥ | pra | jīrayaḥ | sisrate | sadhryakpṛthak |
adhā | yo | viśvā | bhuvanābhi | majmaneśānakṛtpravayābhyavardhata |
ādrodasī | jyotiṣā | vahnirātanotsīvyantamāṁsi | dudhitā | samavyayat |
sa | prācīnānparvatāndṛṁhadojasādharācīnamakṛṇodapāmapaḥ |
adhārayatpṛthivīṁ | viśvadhāyasamastabhnānmāyayā | dyāmavasrasaḥ |
sāsmāraṁ | bāhubhyāṁ | yaṁ | pitākṛṇodviśvasmādā | januṣo | vedasaspari |
yenā | pṛthivyāṁ | ni | kriviṁ | śayadhyai | vajreṇa | hatvyavṛṇaktuviṣvaṇiḥ |
amājūriva | pitroḥ | sacā | satī | samānādā | sadasastvāmiye | bhagam |
kṛdhi | praketamupa | māsyā | bhara | daddhi | bhāgaṁ | tanvo | yena | māmahaḥ |
bhojaṁ | tvāmindra | vayaṁ | huvema | dadiṣṭvamindrāpāṁsi | vājān |
aviḍḍhīndra | citrayā | notī | kṛdhi | vṛṣannindra | vasyaso | naḥ |
nūnaṁ | sā | te | prati | varaṁ | jaritre | duhīyadindra | dakṣiṇā | maghonī |
śikṣā | stotṛbhyo | māti | dhagbhago | no | bṛhadvadema | vidathe | suvīrāḥ |
prātā | ratho | navo | yoji | sasniścaturyugastrikaśaḥ | saptaraśmiḥ |
daśāritro | manuṣyaḥ | svarṣāḥ | seṣṭibhirmatibhī | raṁhyo | bhūt |
sāsmāraṁ | prathamaṁ | sa | dvitīyamuto | tṛtīyaṁ | manuṣaḥ | sa | hotā |
anyasyā | garbhamanyo | jananta | so | anyebhiḥ | sacate | jenyo | vṛṣā |
harī | nu | kaṁ | rathendrasya | yojamāyai | sūktena | vacasā | navena |
mo | ṣu | tvāmatra | bahavo | hi | viprā | ni | rīramanyajamānāso | anye |
ā | dvābhyāṁ | haribhyāmindra | yāhyā | caturbhirā | ṣaḍbhirhūyamānaḥ |
āṣṭābhirdaśabhiḥ | somapeyamayaṁ | sutaḥ | sumakha | mā | mṛdhaskaḥ |
ā | viṁśatyā | triṁśatā | yāhyarvāṅā | catvāriṁśatā | haribhiryujānaḥ |
ā | pañcāśatā | surathebhirindrā | ṣaṣṭyā | saptatyā | somapeyam |
āśītyā | navatyā | yāhyarvāṅā | śatena | haribhiruhyamānaḥ |
ayaṁ | hi | te | śunahotreṣu | somendra | tvāyā | pariṣikto | madāya |
mama | brahmendra | yāhyacchā | viśvā | harī | dhuri | dhiṣvā | rathasya |
purutrā | hi | vihavyo | babhūthāsmiñchūra | savane | mādayasva |
na | mendreṇa | sakhyaṁ | vi | yoṣadasmabhyamasya | dakṣiṇā | duhīta |
upa | jyeṣṭhe | varūthe | gabhastau | prāyeprāye | jigīvāṁsaḥ | syāma |
nūnaṁ | sā | te | prati | varaṁ | jaritre | duhīyadindra | dakṣiṇā | maghonī |
śikṣā | stotṛbhyo | māti | dhagbhago | no | bṛhadvadema | vidathe | suvīrāḥ |
apāyyasyāndhaso | madāya | manīṣiṇaḥ | suvānasya | prayasaḥ |
yasminnindraḥ | pradivi | vāvṛdhānauko | dadhe | brahmaṇyantaśca | naraḥ |
asya | mandāno | madhvo | vajrahasto'himindro | arṇovṛtaṁ | vi | vṛścat |
pra | yadvayo | na | svasarāṇyacchā | prayāṁsi | ca | nadīnāṁ | cakramanta |
sa | māhinendro | arṇo | apāṁ | prairayadahihācchā | samudram |
ajanayatsūryaṁ | vidadgāktunāhnāṁ | vayunāni | sādhat |
so | apratīni | manave | purūṇīndro | dāśaddāśuṣe | hanti | vṛtram |
sadyo | yo | nṛbhyo | atasāyyo | bhūtpaspṛdhānebhyaḥ | sūryasya | sātau |
sa | sunvatendraḥ | sūryamā | devo | riṇaṅmartyāya | stavān |
ā | yadrayiṁ | guhadavadyamasmai | bharadaṁśaṁ | naitaśo | daśasyan |
sa | randhayatsadivaḥ | sārathaye | śuṣṇamaśuṣaṁ | kuyavaṁ | kutsāya |
divodāsāya | navatiṁ | ca | navendraḥ | puro | vyairacchambarasya |
evā | tendrocathamahema | śravasyā | na | tmanā | vājayantaḥ |
aśyāma | tatsāptamāśuṣāṇā | nanamo | vadharadevasya | pīyoḥ |
evā | te | gṛtsamadāḥ | śūra | manmāvasyavo | na | vayunāni | takṣuḥ |
brahmaṇyantendra | te | navīyeṣamūrjaṁ | sukṣitiṁ | sumnamaśyuḥ |
nūnaṁ | sā | te | prati | varaṁ | jaritre | duhīyadindra | dakṣiṇā | maghonī |
śikṣā | stotṛbhyo | māti | dhagbhago | no | bṛhadvadema | vidathe | suvīrāḥ |
vayaṁ | te | vayendra | viddhi | ṣu | ṇaḥ | pra | bharāmahe | vājayurna | ratham |
vipanyavo | dīdhyato | manīṣā | sumnamiyakṣantastvāvato | nṝn |
tvaṁ | nendra | tvābhirūtī | tvāyato | abhiṣṭipāsi | janān |
tvamino | dāśuṣo | varūtetthādhīrabhi | yo | nakṣati | tvā |
sa | no | yuvendro | johūtraḥ | sakhā | śivo | narāmastu | pātā |
yaḥ | śaṁsantaṁ | yaḥ | śaśamānamūtī | pacantaṁ | ca | stuvantaṁ | ca | praṇeṣat |
tamu | stuṣendraṁ | taṁ | gṛṇīṣe | yasminpurā | vāvṛdhuḥ | śāśaduśca |
sa | vasvaḥ | kāmaṁ | pīparadiyāno | brahmaṇyato | nūtanasyāyoḥ |
so | aṅgirasāmucathā | jujuṣvānbrahmā | tūtodindro | gātumiṣṇan |
muṣṇannuṣasaḥ | sūryeṇa | stavānaśnasya | cicchiśnathatpūrvyāṇi |
sa | ha | śrutendro | nāma | devordhvo | bhuvanmanuṣe | dasmatamaḥ |
ava | priyamarśasānasya | sāhvāñchiro | bharaddāsasya | svadhāvān |
sa | vṛtrahendraḥ | kṛṣṇayonīḥ | puraṁdaro | dāsīrairayadvi |
ajanayanmanave | kṣāmapaśca | satrā | śaṁsaṁ | yajamānasya | tūtot |
tasmai | tavasyamanu | dāyi | satrendrāya | devebhirarṇasātau |
prati | yadasya | vajraṁ | bāhvordhurhatvī | dasyūnpurāyasīrni | tārīt |
nūnaṁ | sā | te | prati | varaṁ | jaritre | duhīyadindra | dakṣiṇā | maghonī |
śikṣā | stotṛbhyo | māti | dhagbhago | no | bṛhadvadema | vidathe | suvīrāḥ |
viśvajite | dhanajite | svarjite | satrājite | nṛjitorvarājite |
aśvajite | gojite | abjite | bharendrāya | somaṁ | yajatāya | haryatam |
abhibhuve'bhibhaṅgāya | vanvate'ṣāḻhāya | sahamānāya | vedhase |
tuvigraye | vahnaye | duṣṭarītave | satrāsāhe | namendrāya | vocata |
satrāsāho | janabhakṣo | janaṁsahaścyavano | yudhmo | anu | joṣamukṣitaḥ |
vṛtaṁcayaḥ | sahurirvikṣvāritendrasya | vocaṁ | pra | kṛtāni | vīryā |
anānudo | vṛṣabho | dodhato | vadho | gambhīra | ṛṣvo | asamaṣṭakāvyaḥ |
radhracodaḥ | śnathano | vīḻitaspṛthurindraḥ | suyajñoṣasaḥ | svarjanat |
yajñena | gātumapturo | vividrire | dhiyo | hinvānośijo | manīṣiṇaḥ |
abhisvarā | niṣadā | gāvasyava | indre | hinvānā | draviṇānyāśata |
indra | śreṣṭhāni | draviṇāni | dhehi | cittiṁ | dakṣasya | subhagatvamasme |
poṣaṁ | rayīṇāmariṣṭiṁ | tanūnāṁ | svādmānaṁ | vācaḥ | sudinatvamahnām |
trikadrukeṣu | mahiṣo | yavāśiraṁ | tuviśuṣmastṛpatsomamapibadviṣṇunā | sutaṁ | yathāvaśat |
seṁ | mamāda | mahi | karma | kartave | mahāmuruṁ | sainaṁ | saścaddevo | devaṁ | satyamindraṁ | satyenduḥ |
adha | tviṣīmām̐ | abhyojasā | kriviṁ | yudhābhavadā | rodasī | apṛṇadasya | majmanā | pra | vāvṛdhe |
adhattānyaṁ | jaṭhare | premaricyata | sainaṁ | saścaddevo | devaṁ | satyamindraṁ | satyenduḥ |
sākaṁ | jātaḥ | kratunā | sākamojasā | vavakṣitha | sākaṁ | vṛddho | vīryaiḥ | sāsahirmṛdho | vicarṣaṇiḥ |
dātā | rādhaḥ | stuvate | kāmyaṁ | vasu | sainaṁ | saścaddevo | devaṁ | satyamindraṁ | satyenduḥ |
tava | tyannaryaṁ | nṛto'pendra | prathamaṁ | pūrvyaṁ | divi | pravācyaṁ | kṛtam |
yaddevasya | śavasā | prāriṇāsuṁ | riṇannapaḥ |
bhuvadviśvamabhyādevamojasā | vidādūrjaṁ | śatakraturvidādiṣam |
gaṇānāṁ | tvā | gaṇapatiṁ | havāmahe | kaviṁ | kavīnāmupamaśravastamam |
jyeṣṭharājaṁ | brahmaṇāṁ | brahmaṇaspatā | naḥ | śṛṇvannūtibhiḥ | sīda | sādanam |
devāścitte | asurya | pracetaso | bṛhaspate | yajñiyaṁ | bhāgamānaśuḥ |
usreva | sūryo | jyotiṣā | maho | viśveṣāmijjanitā | brahmaṇāmasi |
ā | vibādhyā | parirāpastamāṁsi | ca | jyotiṣmantaṁ | rathamṛtasya | tiṣṭhasi |
bṛhaspate | bhīmamamitradambhanaṁ | rakṣohaṇaṁ | gotrabhidaṁ | svarvidam |
sunītibhirnayasi | trāyase | janaṁ | yastubhyaṁ | dāśānna | tamaṁho | aśnavat |
brahmadviṣastapano | manyumīrasi | bṛhaspate | mahi | tatte | mahitvanam |
na | tamaṁho | na | duritaṁ | kutaścana | nārātayastitirurna | dvayāvinaḥ |
viśvedasmāddhvaraso | vi | bādhase | yaṁ | sugopā | rakṣasi | brahmaṇaspate |
tvaṁ | no | gopāḥ | pathikṛdvicakṣaṇastava | vratāya | matibhirjarāmahe |
bṛhaspate | yo | no | abhi | hvaro | dadhe | svā | taṁ | marmartu | ducchunā | harasvatī |
uta | vā | yo | no | marcayādanāgaso'rātīvā | martaḥ | sānuko | vṛkaḥ |
bṛhaspate | apa | taṁ | vartayā | pathaḥ | sugaṁ | no | asyai | devavītaye | kṛdhi |
trātāraṁ | tvā | tanūnāṁ | havāmahe'vaspartaradhivaktāramasmayum |
bṛhaspate | devanido | ni | barhaya | mā | durevottaraṁ | sumnamunnaśan |
tvayā | vayaṁ | suvṛdhā | brahmaṇaspate | spārhā | vasu | manuṣyā | dadīmahi |
yā | no | dūre | taḻito | yārātayo'bhi | santi | jambhayā | tānapnasaḥ |
tvayā | vayamuttamaṁ | dhīmahe | vayo | bṛhaspate | papriṇā | sasninā | yujā |
mā | no | duḥśaṁso | abhidipsurīśata | pra | suśaṁsā | matibhistāriṣīmahi |
anānudo | vṛṣabho | jagmirāhavaṁ | niṣṭaptā | śatruṁ | pṛtanāsu | sāsahiḥ |
asi | satya | ṛṇayā | brahmaṇaspatograsya | ciddamitā | vīḻuharṣiṇaḥ |
adevena | manasā | yo | riṣaṇyati | śāsāmugro | manyamāno | jighāṁsati |
bṛhaspate | mā | praṇaktasya | no | vadho | ni | karma | manyuṁ | durevasya | śardhataḥ |
bhareṣu | havyo | namasopasadyo | gantā | vājeṣu | sanitā | dhanaṁdhanam |
viśvedaryo | abhidipsvo | mṛdho | bṛhaspatirvi | vavarhā | rathām̐ | iva |
tejiṣṭhayā | tapanī | rakṣasastapa | ye | tvā | nide | dadhire | dṛṣṭavīryam |
āvistatkṛṣva | yadasattokthyaṁ | bṛhaspate | vi | parirāpo | ardaya |
bṛhaspate | ati | yadaryo | arhāddyumadvibhāti | kratumajjaneṣu |
yaddīdayacchavasa | ṛtaprajāta | tadasmāsu | draviṇaṁ | dhehi | citram |
mā | naḥ | stenebhyo | ye | abhi | druhaspade | nirāmiṇo | ripavo'nneṣu | jāgṛdhuḥ |
ā | devānāmohate | vi | vrayo | hṛdi | bṛhaspate | na | paraḥ | sāmno | viduḥ |
viśvebhyo | hi | tvā | bhuvanebhyaspari | tvaṣṭājanatsāmnaḥsāmnaḥ | kaviḥ |
sa | ṛṇacidṛṇayā | brahmaṇaspatirdruho | hantā | maha | ṛtasya | dhartari |
tava | śriye | vyajihīta | parvato | gavāṁ | gotramudasṛjo | yadaṅgiraḥ |
indreṇa | yujā | tamasā | parīvṛtaṁ | bṛhaspate | nirapāmaubjo | arṇavam |
brahmaṇaspate | tvamasya | yantā | sūktasya | bodhi | tanayaṁ | ca | jinva |
viśvaṁ | tadbhadraṁ | yadavanti | devā | bṛhadvadema | vidathe | suvīrāḥ |
semāmaviḍḍhi | prabhṛtiṁ | yeśiṣe'yā | vidhema | navayā | mahā | girā |
yathā | no | mīḍhvāntstavate | sakhā | tava | bṛhaspate | sīṣadhaḥ | sota | no | matim |
yo | nantvānyanamannyojasotādardarmanyunā | śambarāṇi | vi |
prācyāvayadacyutā | brahmaṇaspatirā | cāviśadvasumantaṁ | vi | parvatam |
taddevānāṁ | devatamāya | kartvamaśrathnandṛḻhāvradanta | vīḻitā |
udgājadabhinadbrahmaṇā | valamagūhattamo | vyacakṣayatsvaḥ |
aśmāsyamavataṁ | brahmaṇaspatirmadhudhāramabhi | yamojasātṛṇat |
tameva | viśve | papire | svardṛśo | bahu | sākaṁ | sisicurutsamudriṇam |
sanā | tā | kā | cidbhuvanā | bhavītvā | mādbhiḥ | śaradbhirduro | varanta | vaḥ |
ayatantā | carato | anyadanyadidyā | cakāra | vayunā | brahmaṇaspatiḥ |
abhinakṣanto | abhi | ye | tamānaśurnidhiṁ | paṇīnāṁ | paramaṁ | guhā | hitam |
te | vidvāṁsaḥ | praticakṣyānṛtā | punaryato | āyantadudīyurāviśam |
ṛtāvānaḥ | praticakṣyānṛtā | punarātā | tasthuḥ | kavayo | mahaspathaḥ |
te | bāhubhyāṁ | dhamitamagnimaśmani | nakiḥ | ṣo | astyaraṇo | jahurhi | tam |
ṛtajyena | kṣipreṇa | brahmaṇaspatiryatra | vaṣṭi | pra | tadaśnoti | dhanvanā |
tasya | sādhvīriṣavo | yābhirasyati | nṛcakṣaso | dṛśaye | karṇayonayaḥ |
sa | saṁnayaḥ | sa | vinayaḥ | purohitaḥ | sa | suṣṭutaḥ | sa | yudhi | brahmaṇaspatiḥ |
cākṣmo | yadvājaṁ | bharate | matī | dhanāditsūryastapati | tapyaturvṛthā |
vibhu | prabhu | prathamaṁ | mehanāvato | bṛhaspateḥ | suvidatrāṇi | rādhyā |
imā | sātāni | venyasya | vājino | yena | janobhaye | bhuñjate | viśaḥ |
yo'vare | vṛjane | viśvathā | vibhurmahāmu | raṇvaḥ | śavasā | vavakṣitha |
sa | devo | devānprati | paprathe | pṛthu | viśvedu | tā | paribhūrbrahmaṇaspatiḥ |
viśvaṁ | satyaṁ | maghavānā | yuvoridāpaścana | pra | minanti | vrataṁ | vām |
acchendrābrahmaṇaspatī | havirno'nnaṁ | yujeva | vājinā | jigātam |
utāśiṣṭhānu | śṛṇvanti | vahnayaḥ | sabheyo | vipro | bharate | matī | dhanā |
vīḻudveṣānu | vaśa | ṛṇamādadiḥ | sa | ha | vājī | samithe | brahmaṇaspatiḥ |
brahmaṇaspaterabhavadyathāvaśaṁ | satyo | manyurmahi | karmā | kariṣyataḥ |
yo | godājatsa | dive | vi | cābhajanmahīva | rītiḥ | śavasāsaratpṛthak |
brahmaṇaspate | suyamasya | viśvahā | rāyaḥ | syāma | rathyo | vayasvataḥ |
vīreṣu | vīrām̐ | upa | pṛṅdhi | nastvaṁ | yadīśāno | brahmaṇā | veṣi | me | havam |
brahmaṇaspate | tvamasya | yantā | sūktasya | bodhi | tanayaṁ | ca | jinva |
viśvaṁ | tadbhadraṁ | yadavanti | devā | bṛhadvadema | vidathe | suvīrāḥ |
indhāno | agniṁ | vanavadvanuṣyataḥ | kṛtabrahmā | śūśuvadrātahavyet |
jātena | jātamati | sa | pra | sarsṛte | yaṁyaṁ | yujaṁ | kṛṇute | brahmaṇaspatiḥ |
vīrebhirvīrānvanavadvanuṣyato | gobhī | rayiṁ | paprathadbodhati | tmanā |
tokaṁ | ca | tasya | tanayaṁ | ca | vardhate | yaṁyaṁ | yujaṁ | kṛṇute | brahmaṇaspatiḥ |
sindhurna | kṣodaḥ | śimīvām̐ | ṛghāyato | vṛṣeva | vadhrīm̐rabhi | vaṣṭyojasā |
agneriva | prasitirnāha | vartave | yaṁyaṁ | yujaṁ | kṛṇute | brahmaṇaspatiḥ |
tasmārṣanti | divyāsaścataḥ | sa | satvabhiḥ | prathamo | goṣu | gacchati |
anibhṛṣṭataviṣirhantyojasā | yaṁyaṁ | yujaṁ | kṛṇute | brahmaṇaspatiḥ |
tasmedviśve | dhunayanta | sindhavo'cchidrā | śarma | dadhire | purūṇi |
devānāṁ | sumne | subhagaḥ | saidhate | yaṁyaṁ | yujaṁ | kṛṇute | brahmaṇaspatiḥ |
ṛjuricchaṁso | vanavadvanuṣyato | devayannidadevayantamabhyasat |
suprāvīridvanavatpṛtsu | duṣṭaraṁ | yajvedayajyorvi | bhajāti | bhojanam |
yajasva | vīra | pra | vihi | manāyato | bhadraṁ | manaḥ | kṛṇuṣva | vṛtratūrye |
haviṣkṛṇuṣva | subhago | yathāsasi | brahmaṇaspateravā | vṛṇīmahe |
sejjanena | sa | viśā | sa | janmanā | sa | putrairvājaṁ | bharate | dhanā | nṛbhiḥ |
devānāṁ | yaḥ | pitaramāvivāsati | śraddhāmanā | haviṣā | brahmaṇaspatim |
yo | asmai | havyairghṛtavadbhiravidhatpra | taṁ | prācā | nayati | brahmaṇaspatiḥ |
uruṣyatīmaṁhaso | rakṣatī | riṣoṁ'hościdasmorucakriradbhutaḥ |
imā | girādityebhyo | ghṛtasnūḥ | sanādrājabhyo | juhvā | juhomi |
śṛṇotu | mitro | aryamā | bhago | nastuvijāto | varuṇo | dakṣo | aṁśaḥ |
imaṁ | stomaṁ | sakratavo | me | adya | mitro | aryamā | varuṇo | juṣanta |
ādityāsaḥ | śucayo | dhārapūtāvṛjinā | anavadyāriṣṭāḥ |
tādityāsa | uravo | gabhīrādabdhāso | dipsanto | bhūryakṣāḥ |
antaḥ | paśyanti | vṛjinota | sādhu | sarvaṁ | rājabhyaḥ | paramā | cidanti |
dhārayantādityāso | jagatsthā | devā | viśvasya | bhuvanasya | gopāḥ |
dīrghādhiyo | rakṣamāṇāsuryamṛtāvānaścayamānā | ṛṇāni |
vidyāmādityāvaso | vo | asya | yadaryamanbhayā | cinmayobhu |
yuṣmākaṁ | mitrāvaruṇā | praṇītau | pari | śvabhreva | duritāni | vṛjyām |
sugo | hi | vo | aryamanmitra | panthānṛkṣaro | varuṇa | sādhurasti |
tenādityādhi | vocatā | no | yacchatā | no | duṣparihantu | śarma |
pipartu | no | aditī | rājaputrāti | dveṣāṁsyaryamā | sugebhiḥ |
bṛhanmitrasya | varuṇasya | śarmopa | syāma | puruvīrāriṣṭāḥ |
tisro | bhūmīrdhārayantrīm̐ruta | dyūntrīṇi | vratā | vidathe | antareṣām |
ṛtenādityā | mahi | vo | mahitvaṁ | tadaryamanvaruṇa | mitra | cāru |
trī | rocanā | divyā | dhārayanta | hiraṇyayāḥ | śucayo | dhārapūtāḥ |
asvapnajo | animiṣādabdhā | uruśaṁsā | ṛjave | martyāya |
tvaṁ | viśveṣāṁ | varuṇāsi | rājā | ye | ca | devāsura | ye | ca | martāḥ |
śataṁ | no | rāsva | śarado | vicakṣe'śyāmāyūṁṣi | sudhitāni | pūrvā |
na | dakṣiṇā | vi | cikite | na | savyā | na | prācīnamādityā | nota | paścā |
pākyā | cidvasavo | dhīryā | cidyuṣmānīto | abhayaṁ | jyotiraśyām |
yo | rājabhya | ṛtanibhyo | dadāśa | yaṁ | vardhayanti | puṣṭayaśca | nityāḥ |
sa | revānyāti | prathamo | rathena | vasudāvā | vidatheṣu | praśastaḥ |
śucirapaḥ | sūyavasādabdha | upa | kṣeti | vṛddhavayāḥ | suvīraḥ |
nakiṣṭaṁ | ghnantyantito | na | dūrādyādityānāṁ | bhavati | praṇītau |
adite | mitra | varuṇota | mṛḻa | yadvo | vayaṁ | cakṛmā | kaccidāgaḥ |
urvaśyāmabhayaṁ | jyotirindra | mā | no | dīrghābhi | naśantamisrāḥ |
ubhe | asmai | pīpayataḥ | samīcī | divo | vṛṣṭiṁ | subhago | nāma | puṣyan |
ubhā | kṣayāvājayanyāti | pṛtsūbhāvardhau | bhavataḥ | sādhū | asmai |
yā | vo | māyābhidruhe | yajatrāḥ | pāśādityā | ripave | vicṛttāḥ |
aśvīva | tām̐ | ati | yeṣaṁ | rathenāriṣṭorāvā | śarmantsyāma |
māhaṁ | maghono | varuṇa | priyasya | bhūridāvnā | vidaṁ | śūnamāpeḥ |
mā | rāyo | rājantsuyamādava | sthāṁ | bṛhadvadema | vidathe | suvīrāḥ |
idaṁ | kaverādityasya | svarājo | viśvāni | sāntyabhyastu | mahnā |
ati | yo | mandro | yajathāya | devaḥ | sukīrtiṁ | bhikṣe | varuṇasya | bhūreḥ |
tava | vrate | subhagāsaḥ | syāma | svādhyo | varuṇa | tuṣṭuvāṁsaḥ |
upāyanoṣasāṁ | gomatīnāmagnayo | na | jaramāṇānu | dyūn |
tava | syāma | puruvīrasya | śarmannuruśaṁsasya | varuṇa | praṇetaḥ |
yūyaṁ | naḥ | putrāditeradabdhā | abhi | kṣamadhvaṁ | yujyāya | devāḥ |
pra | sīmādityo | asṛjadvidhartām̐ | ṛtaṁ | sindhavo | varuṇasya | yanti |
na | śrāmyanti | na | vi | mucantyete | vayo | na | paptū | raghuyā | parijman |
vi | macchrathāya | raśanāmivāga | ṛdhyāma | te | varuṇa | khāmṛtasya |
mā | tantuśchedi | vayato | dhiyaṁ | me | mā | mātrā | śāryapasaḥ | pura | ṛtoḥ |
apo | su | myakṣa | varuṇa | bhiyasaṁ | matsamrāḻṛtāvo'nu | mā | gṛbhāya |
dāmeva | vatsādvi | mumugdhyaṁho | nahi | tvadāre | nimiṣaścaneśe |
mā | no | vadhairvaruṇa | ye | teṣṭāvenaḥ | kṛṇvantamasura | bhrīṇanti |
mā | jyotiṣaḥ | pravasathāni | ganma | vi | ṣū | mṛdhaḥ | śiśratho | jīvase | naḥ |
namaḥ | purā | te | varuṇota | nūnamutāparaṁ | tuvijāta | bravāma |
tve | hi | kaṁ | parvate | na | śritānyapracyutāni | dūḻabha | vratāni |
para | ṛṇā | sāvīradha | matkṛtāni | māhaṁ | rājannanyakṛtena | bhojam |
avyuṣṭennu | bhūyasīruṣāsā | no | jīvānvaruṇa | tāsu | śādhi |
yo | me | rājanyujyo | vā | sakhā | vā | svapne | bhayaṁ | bhīrave | mahyamāha |
steno | vā | yo | dipsati | no | vṛko | vā | tvaṁ | tasmādvaruṇa | pāhyasmān |
māhaṁ | maghono | varuṇa | priyasya | bhūridāvnā | vidaṁ | śūnamāpeḥ |
mā | rāyo | rājantsuyamādava | sthāṁ | bṛhadvadema | vidathe | suvīrāḥ |
dhṛtavratādityā | iṣirāre | matkarta | rahasūrivāgaḥ |
śṛṇvato | vo | varuṇa | mitra | devā | bhadrasya | vidvām̐ | avase | huve | vaḥ |
yūyaṁ | devāḥ | pramatiryūyamojo | yūyaṁ | dveṣāṁsi | sanutaryuyota |
abhikṣattāro | abhi | ca | kṣamadhvamadyā | ca | no | mṛḻayatāparaṁ | ca |
kimū | nu | vaḥ | kṛṇavāmāpareṇa | kiṁ | sanena | vasavāpyena |
yūyaṁ | no | mitrāvaruṇādite | ca | svastimindrāmaruto | dadhāta |
haye | devā | yūyamidāpayaḥ | stha | te | mṛḻata | nādhamānāya | mahyam |
mā | vo | ratho | madhyamavāḻṛte | bhūnmā | yuṣmāvatsvāpiṣu | śramiṣma |
pra | vaiko | mimaya | bhūryāgo | yanmā | piteva | kitavaṁ | śaśāsa |
āre | pāśāre | aghāni | devā | mā | mādhi | putre | vimiva | grabhīṣṭa |
arvāñco | adyā | bhavatā | yajatrā | vo | hārdi | bhayamāno | vyayeyam |
trādhvaṁ | no | devā | nijuro | vṛkasya | trādhvaṁ | kartādavapado | yajatrāḥ |
māhaṁ | maghono | varuṇa | priyasya | bhūridāvnā | vidaṁ | śūnamāpeḥ |
mā | rāyo | rājantsuyamādava | sthāṁ | bṛhadvadema | vidathe | suvīrāḥ |
ṛtaṁ | devāya | kṛṇvate | savitrendrāyāhighne | na | ramantāpaḥ |
aharaharyātyakturapāṁ | kiyātyā | prathamaḥ | sargāsām |
yo | vṛtrāya | sinamatrābhariṣyatpra | taṁ | janitrī | viduṣovāca |
patho | radantīranu | joṣamasmai | divedive | dhunayo | yantyartham |
ūrdhvo | hyasthādadhyantarikṣe'dhā | vṛtrāya | pra | vadhaṁ | jabhāra |
mihaṁ | vasānopa | hīmadudrottigmāyudho | ajayacchatrumindraḥ |
bṛhaspate | tapuṣāśneva | vidhya | vṛkadvaraso | asurasya | vīrān |
yathā | jaghantha | dhṛṣatā | purā | cidevā | jahi | śatrumasmākamindra |
ava | kṣipa | divo | aśmānamuccā | yena | śatruṁ | mandasāno | nijūrvāḥ |
tokasya | sātau | tanayasya | bhūrerasmām̐ | ardhaṁ | kṛṇutādindra | gonām |
pra | hi | kratuṁ | vṛhatho | yaṁ | vanutho | radhrasya | stho | yajamānasya | codau |
indrāsomā | yuvamasmām̐ | aviṣṭamasminbhayasthe | kṛṇutamu | lokam |
na | mā | tamanna | śramannota | tandranna | vocāma | mā | sunoteti | somam |
yo | me | pṛṇādyo | dadadyo | nibodhādyo | mā | sunvantamupa | gobhirāyat |
sarasvati | tvamasmām̐ | aviḍḍhi | marutvatī | dhṛṣatī | jeṣi | śatrūn |
tyaṁ | cicchardhantaṁ | taviṣīyamāṇamindro | hanti | vṛṣabhaṁ | śaṇḍikānām |
yo | naḥ | sanutyota | vā | jighatnurabhikhyāya | taṁ | tigitena | vidhya |
bṛhaspatāyudhairjeṣi | śatrūndruhe | rīṣantaṁ | pari | dhehi | rājan |
asmākebhiḥ | satvabhiḥ | śūra | śūrairvīryā | kṛdhi | yāni | te | kartvāni |
jyogabhūvannanudhūpitāso | hatvī | teṣāmā | bharā | no | vasūni |
taṁ | vaḥ | śardhaṁ | mārutaṁ | sumnayurgiropa | bruve | namasā | daivyaṁ | janam |
yathā | rayiṁ | sarvavīraṁ | naśāmahāpatyasācaṁ | śrutyaṁ | divedive |
asmākaṁ | mitrāvaruṇāvataṁ | rathamādityai | rudrairvasubhiḥ | sacābhuvā |
pra | yadvayo | na | paptanvasmanaspari | śravasyavo | hṛṣīvanto | vanarṣadaḥ |
adha | smā | nodavatā | sajoṣaso | rathaṁ | devāso | abhi | vikṣu | vājayum |
yadāśavaḥ | padyābhistitrato | rajaḥ | pṛthivyāḥ | sānau | jaṅghananta | pāṇibhiḥ |
uta | sya | nendro | viśvacarṣaṇirdivaḥ | śardhena | mārutena | sukratuḥ |
anu | nu | sthātyavṛkābhirūtibhī | rathaṁ | mahe | sanaye | vājasātaye |
uta | sya | devo | bhuvanasya | sakṣaṇistvaṣṭā | gnābhiḥ | sajoṣā | jūjuvadratham |
iḻā | bhago | bṛhaddivota | rodasī | pūṣā | puraṁdhiraśvināvadhā | patī |
uta | tye | devī | subhage | mithūdṛśoṣāsānaktā | jagatāmapījuvā |
stuṣe | yadvāṁ | pṛthivi | navyasā | vacaḥ | sthātuśca | vayastrivayopastire |
uta | vaḥ | śaṁsamuśijāmiva | śmasyahirbudhnyo'jaikapāduta |
trita | ṛbhukṣāḥ | savitā | cano | dadhe'pāṁ | napādāśuhemā | dhiyā | śami |
etā | vo | vaśmyudyatā | yajatrātakṣannāyavo | navyase | sam |
śravasyavo | vājaṁ | cakānāḥ | saptirna | rathyo | aha | dhītimaśyāḥ |
asya | me | dyāvāpṛthivī | ṛtāyato | bhūtamavitrī | vacasaḥ | siṣāsataḥ |
yayorāyuḥ | prataraṁ | te | idaṁ | puropastute | vasūyurvāṁ | maho | dadhe |
mā | no | guhyā | ripāyorahandabhanmā | nābhyo | rīradho | ducchunābhyaḥ |
mā | no | vi | yauḥ | sakhyā | viddhi | tasya | naḥ | sumnāyatā | manasā | tattvemahe |
aheḻatā | manasā | śruṣṭimā | vaha | duhānāṁ | dhenuṁ | pipyuṣīmasaścatam |
padyābhirāśuṁ | vacasā | ca | vājinaṁ | tvāṁ | hinomi | puruhūta | viśvahā |
rākāmahaṁ | suhavāṁ | suṣṭutī | huve | śṛṇotu | naḥ | subhagā | bodhatu | tmanā |
sīvyatvapaḥ | sūcyācchidyamānayā | dadātu | vīraṁ | śatadāyamukthyam |
yāste | rāke | sumatayaḥ | supeśaso | yābhirdadāsi | dāśuṣe | vasūni |
tābhirno | adya | sumanopāgahi | sahasrapoṣaṁ | subhage | rarāṇā |
sinīvāli | pṛthuṣṭuke | yā | devānāmasi | svasā |
juṣasva | havyamāhutaṁ | prajāṁ | devi | didiḍḍhi | naḥ |
yā | subāhuḥ | svaṅguriḥ | suṣūmā | bahusūvarī |
tasyai | viśpatnyai | haviḥ | sinīvālyai | juhotana |
yā | guṅgūryā | sinīvālī | yā | rākā | yā | sarasvatī |
indrāṇīmahvotaye | varuṇānīṁ | svastaye |
ā | te | pitarmarutāṁ | sumnametu | mā | naḥ | sūryasya | saṁdṛśo | yuyothāḥ |
abhi | no | vīro | arvati | kṣameta | pra | jāyemahi | rudra | prajābhiḥ |
tvādattebhī | rudra | śaṁtamebhiḥ | śataṁ | himāśīya | bheṣajebhiḥ |
vyasmaddveṣo | vitaraṁ | vyaṁho | vyamīvāścātayasvā | viṣūcīḥ |
śreṣṭho | jātasya | rudra | śriyāsi | tavastamastavasāṁ | vajrabāho |
parṣi | ṇaḥ | pāramaṁhasaḥ | svasti | viśvābhītī | rapaso | yuyodhi |
mā | tvā | rudra | cukrudhāmā | namobhirmā | duṣṭutī | vṛṣabha | mā | sahūtī |
unno | vīrām̐ | arpaya | bheṣajebhirbhiṣaktamaṁ | tvā | bhiṣajāṁ | śṛṇomi |
havīmabhirhavate | yo | havirbhirava | stomebhī | rudraṁ | diṣīya |
ṛdūdaraḥ | suhavo | mā | no | asyai | babhruḥ | suśipro | rīradhanmanāyai |
unmā | mamanda | vṛṣabho | marutvāntvakṣīyasā | vayasā | nādhamānam |
ghṛṇīva | cchāyāmarapāśīyā | vivāseyaṁ | rudrasya | sumnam |
kva | sya | te | rudra | mṛḻayākurhasto | yo | asti | bheṣajo | jalāṣaḥ |
apabhartā | rapaso | daivyasyābhī | nu | mā | vṛṣabha | cakṣamīthāḥ |
pra | babhrave | vṛṣabhāya | śvitīce | maho | mahīṁ | suṣṭutimīrayāmi |
namasyā | kalmalīkinaṁ | namobhirgṛṇīmasi | tveṣaṁ | rudrasya | nāma |
sthirebhiraṅgaiḥ | pururūpogro | babhruḥ | śukrebhiḥ | pipiśe | hiraṇyaiḥ |
īśānādasya | bhuvanasya | bhūrerna | vo | yoṣadrudrādasuryam |
arhanbibharṣi | sāyakāni | dhanvārhanniṣkaṁ | yajataṁ | viśvarūpam |
arhannidaṁ | dayase | viśvamabhvaṁ | na | vaujīyo | rudra | tvadasti |
stuhi | śrutaṁ | gartasadaṁ | yuvānaṁ | mṛgaṁ | na | bhīmamupahatnumugram |
mṛḻā | jaritre | rudra | stavāno'nyaṁ | te | asmanni | vapantu | senāḥ |
kumāraścitpitaraṁ | vandamānaṁ | prati | nānāma | rudropayantam |
bhūrerdātāraṁ | satpatiṁ | gṛṇīṣe | stutastvaṁ | bheṣajā | rāsyasme |
yā | vo | bheṣajā | marutaḥ | śucīni | yā | śaṁtamā | vṛṣaṇo | yā | mayobhu |
yāni | manuravṛṇītā | pitā | nastā | śaṁ | ca | yośca | rudrasya | vaśmi |
pari | ṇo | hetī | rudrasya | vṛjyāḥ | pari | tveṣasya | durmatirmahī | gāt |
ava | sthirā | maghavadbhyastanuṣva | mīḍhvastokāya | tanayāya | mṛḻa |
evā | babhro | vṛṣabha | cekitāna | yathā | deva | na | hṛṇīṣe | na | haṁsi |
havanaśrunno | rudreha | bodhi | bṛhadvadema | vidathe | suvīrāḥ |
dhārāvarā | maruto | dhṛṣṇvojaso | mṛgā | na | bhīmāstaviṣībhirarcinaḥ |
agnayo | na | śuśucānā | ṛjīṣiṇo | bhṛmiṁ | dhamanto | apa | gāvṛṇvata |
dyāvo | na | stṛbhiścitayanta | khādino | vyabhriyā | na | dyutayanta | vṛṣṭayaḥ |
rudro | yadvo | maruto | rukmavakṣaso | vṛṣājani | pṛśnyāḥ | śukrodhani |
ukṣante | aśvām̐ | atyām̐ | ivājiṣu | nadasya | karṇaisturayantāśubhiḥ |
hiraṇyaśiprā | maruto | davidhvataḥ | pṛkṣaṁ | yātha | pṛṣatībhiḥ | samanyavaḥ |
pṛkṣe | tā | viśvā | bhuvanā | vavakṣire | mitrāya | vā | sadamā | jīradānavaḥ |
pṛṣadaśvāso | anavabhrarādhasa | ṛjipyāso | na | vayuneṣu | dhūrṣadaḥ |
indhanvabhirdhenubhī | rapśadūdhabhiradhvasmabhiḥ | pathibhirbhrājadṛṣṭayaḥ |
ā | haṁsāso | na | svasarāṇi | gantana | madhormadāya | marutaḥ | samanyavaḥ |
ā | no | brahmāṇi | marutaḥ | samanyavo | narāṁ | na | śaṁsaḥ | savanāni | gantana |
aśvāmiva | pipyata | dhenumūdhani | kartā | dhiyaṁ | jaritre | vājapeśasam |
taṁ | no | dāta | maruto | vājinaṁ | rathāpānaṁ | brahma | citayaddivedive |
iṣaṁ | stotṛbhyo | vṛjaneṣu | kārave | saniṁ | medhāmariṣṭaṁ | duṣṭaraṁ | sahaḥ |
yadyuñjate | maruto | rukmavakṣaso'śvānratheṣu | bhagā | sudānavaḥ |
dhenurna | śiśve | svasareṣu | pinvate | janāya | rātahaviṣe | mahīmiṣam |
yo | no | maruto | vṛkatāti | martyo | ripurdadhe | vasavo | rakṣatā | riṣaḥ |
vartayata | tapuṣā | cakriyābhi | tamava | rudrāśaso | hantanā | vadhaḥ |
citraṁ | tadvo | maruto | yāma | cekite | pṛśnyā | yadūdharapyāpayo | duhuḥ |
yadvā | nide | navamānasya | rudriyāstritaṁ | jarāya | juratāmadābhyāḥ |
tānvo | maho | marutaivayāvno | viṣṇoreṣasya | prabhṛthe | havāmahe |
hiraṇyavarṇānkakuhānyatasruco | brahmaṇyantaḥ | śaṁsyaṁ | rādhemahe |
te | daśagvāḥ | prathamā | yajñamūhire | te | no | hinvantūṣaso | vyuṣṭiṣu |
uṣā | na | rāmīraruṇairaporṇute | maho | jyotiṣā | śucatā | goarṇasā |
te | kṣoṇībhiraruṇebhirnāñjibhī | rudrā | ṛtasya | sadaneṣu | vāvṛdhuḥ |
nimeghamānātyena | pājasā | suścandraṁ | varṇaṁ | dadhire | supeśasam |
tām̐ | iyāno | mahi | varūthamūtayopa | ghedenā | namasā | gṛṇīmasi |
trito | na | yānpañca | hotṝnabhiṣṭayāvavartadavarāñcakriyāvase |
yayā | radhraṁ | pārayathātyaṁho | yayā | nido | muñcatha | vanditāram |
arvācī | sā | maruto | yā | votiro | ṣu | vāśreva | sumatirjigātu |
upemasṛkṣi | vājayurvacasyāṁ | cano | dadhīta | nādyo | giro | me |
apāṁ | napādāśuhemā | kuvitsa | supeśasaskarati | joṣiṣaddhi |
imaṁ | svasmai | hṛdā | sutaṣṭaṁ | mantraṁ | vocema | kuvidasya | vedat |
apāṁ | napādasuryasya | mahnā | viśvānyaryo | bhuvanā | jajāna |
samanyā | yantyupa | yantyanyāḥ | samānamūrvaṁ | nadyaḥ | pṛṇanti |
tamū | śuciṁ | śucayo | dīdivāṁsamapāṁ | napātaṁ | pari | tasthurāpaḥ |
tamasmerā | yuvatayo | yuvānaṁ | marmṛjyamānāḥ | pari | yantyāpaḥ |
sa | śukrebhiḥ | śikvabhī | revadasme | dīdāyānidhmo | ghṛtanirṇigapsu |
asmai | tisro | avyathyāya | nārīrdevāya | devīrdidhiṣantyannam |
kṛtevopa | hi | prasarsre | apsu | sa | pīyūṣaṁ | dhayati | pūrvasūnām |
aśvasyātra | janimāsya | ca | svardruho | riṣaḥ | saṁpṛcaḥ | pāhi | sūrīn |
āmāsu | pūrṣu | paro | apramṛṣyaṁ | nārātayo | vi | naśannānṛtāni |
svā | dame | sudughā | yasya | dhenuḥ | svadhāṁ | pīpāya | subhvannamatti |
so | apāṁ | napādūrjayannapsvantarvasudeyāya | vidhate | vi | bhāti |
yo | apsvā | śucinā | daivyena | ṛtāvājasrorviyā | vibhāti |
vayedanyā | bhuvanānyasya | pra | jāyante | vīrudhaśca | prajābhiḥ |
apāṁ | napādā | hyasthādupasthaṁ | jihmānāmūrdhvo | vidyutaṁ | vasānaḥ |
tasya | jyeṣṭhaṁ | mahimānaṁ | vahantīrhiraṇyavarṇāḥ | pari | yanti | yahvīḥ |
hiraṇyarūpaḥ | sa | hiraṇyasaṁdṛgapāṁ | napātsedu | hiraṇyavarṇaḥ |
hiraṇyayātpari | yonerniṣadyā | hiraṇyadā | dadatyannamasmai |
tadasyānīkamuta | cāru | nāmāpīcyaṁ | vardhate | napturapām |
yamindhate | yuvatayaḥ | samitthā | hiraṇyavarṇaṁ | ghṛtamannamasya |
asmai | bahūnāmavamāya | sakhye | yajñairvidhema | namasā | havirbhiḥ |
saṁ | sānu | mārjmi | didhiṣāmi | bilmairdadhāmyannaiḥ | pari | vanda | ṛgbhiḥ |
seṁ | vṛṣājanayattāsu | garbhaṁ | seṁ | śiśurdhayati | taṁ | rihanti |
so | apāṁ | napādanabhimlātavarṇo'nyasyeveha | tanvā | viveṣa |
asminpade | parame | tasthivāṁsamadhvasmabhirviśvahā | dīdivāṁsam |
āpo | naptre | ghṛtamannaṁ | vahantīḥ | svayamatkaiḥ | pari | dīyanti | yahvīḥ |
ayāṁsamagne | sukṣitiṁ | janāyāyāṁsamu | maghavadbhyaḥ | suvṛktim |
viśvaṁ | tadbhadraṁ | yadavanti | devā | bṛhadvadema | vidathe | suvīrāḥ |
tubhyaṁ | hinvāno | vasiṣṭa | gāpo'dhukṣantsīmavibhiradribhirnaraḥ |
pibendra | svāhā | prahutaṁ | vaṣaṭkṛtaṁ | hotrādā | somaṁ | prathamo | yeśiṣe |
yajñaiḥ | saṁmiślāḥ | pṛṣatībhirṛṣṭibhiryāmañchubhrāso | añjiṣu | priyota |
āsadyā | barhirbharatasya | sūnavaḥ | potrādā | somaṁ | pibatā | divo | naraḥ |
ameva | naḥ | suhavā | hi | gantana | ni | barhiṣi | sadatanā | raṇiṣṭana |
athā | mandasva | jujuṣāṇo | andhasastvaṣṭardevebhirjanibhiḥ | sumadgaṇaḥ |
ā | vakṣi | devām̐ | iha | vipra | yakṣi | cośanhotarni | ṣadā | yoniṣu | triṣu |
prati | vīhi | prasthitaṁ | somyaṁ | madhu | pibāgnīdhrāttava | bhāgasya | tṛpṇuhi |
eṣa | sya | te | tanvo | nṛmṇavardhanaḥ | sahaujaḥ | pradivi | bāhvorhitaḥ |
tubhyaṁ | suto | maghavantubhyamābhṛtastvamasya | brāhmaṇādā | tṛpatpiba |
juṣethāṁ | yajñaṁ | bodhataṁ | havasya | me | satto | hotā | nividaḥ | pūrvyānu |
acchā | rājānā | namaityāvṛtaṁ | praśāstrādā | pibataṁ | somyaṁ | madhu |
mandasva | hotrādanu | joṣamandhaso'dhvaryavaḥ | sa | pūrṇāṁ | vaṣṭyāsicam |
tasmaitaṁ | bharata | tadvaśo | dadirhotrātsomaṁ | draviṇodaḥ | piba | ṛtubhiḥ |
yamu | pūrvamahuve | tamidaṁ | huve | sedu | havyo | dadiryo | nāma | patyate |
adhvaryubhiḥ | prasthitaṁ | somyaṁ | madhu | potrātsomaṁ | draviṇodaḥ | piba | ṛtubhiḥ |
medyantu | te | vahnayo | yebhirīyase'riṣaṇyanvīḻayasvā | vanaspate |
āyūyā | dhṛṣṇo | abhigūryā | tvaṁ | neṣṭrātsomaṁ | draviṇodaḥ | piba | ṛtubhiḥ |
apāddhotrāduta | potrādamattota | neṣṭrādajuṣata | prayo | hitam |
turīyaṁ | pātramamṛktamamartyaṁ | draviṇodāḥ | pibatu | drāviṇodasaḥ |
arvāñcamadya | yayyaṁ | nṛvāhaṇaṁ | rathaṁ | yuñjāthāmiha | vāṁ | vimocanam |
pṛṅktaṁ | havīṁṣi | madhunā | hi | kaṁ | gatamathā | somaṁ | pibataṁ | vājinīvasū |
joṣyagne | samidhaṁ | joṣyāhutiṁ | joṣi | brahma | janyaṁ | joṣi | suṣṭutim |
viśvebhirviśvām̐ | ṛtunā | vaso | mahośandevām̐ | uśataḥ | pāyayā | haviḥ |
udu | ṣya | devaḥ | savitā | savāya | śaśvattamaṁ | tadapā | vahnirasthāt |
nūnaṁ | devebhyo | vi | hi | dhāti | ratnamathābhajadvītihotraṁ | svastau |
viśvasya | hi | śruṣṭaye | devordhvaḥ | pra | bāhavā | pṛthupāṇiḥ | sisarti |
āpaścidasya | vratā | nimṛgrāyaṁ | cidvāto | ramate | parijman |
āśubhiścidyānvi | mucāti | nūnamarīramadatamānaṁ | cidetoḥ |
ahyarṣūṇāṁ | cinnyayām̐ | aviṣyāmanu | vrataṁ | saviturmokyāgāt |
punaḥ | samavyadvitataṁ | vayantī | madhyā | kartornyadhācchakma | dhīraḥ |
utsaṁhāyāsthādvyṛtūm̐radardhararamatiḥ | savitā | devāgāt |
nānaukāṁsi | duryo | viśvamāyurvi | tiṣṭhate | prabhavaḥ | śoko | agneḥ |
jyeṣṭhaṁ | mātā | sūnave | bhāgamādhādanvasya | ketamiṣitaṁ | savitrā |
samāvavarti | viṣṭhito | jigīṣurviśveṣāṁ | kāmaścaratāmamābhūt |
śaśvām̐ | apo | vikṛtaṁ | hitvyāgādanu | vrataṁ | saviturdaivyasya |
tvayā | hitamapyamapsu | bhāgaṁ | dhanvānvā | mṛgayaso | vi | tasthuḥ |
vanāni | vibhyo | nakirasya | tāni | vratā | devasya | saviturminanti |
yādrādhyaṁ | varuṇo | yonimapyamaniśitaṁ | nimiṣi | jarbhurāṇaḥ |
viśvo | mārtāṇḍo | vrajamā | paśurgātsthaśo | janmāni | savitā | vyākaḥ |
na | yasyendro | varuṇo | na | mitro | vratamaryamā | na | minanti | rudraḥ |
nārātayastamidaṁ | svasti | huve | devaṁ | savitāraṁ | namobhiḥ |
bhagaṁ | dhiyaṁ | vājayantaḥ | puraṁdhiṁ | narāśaṁso | gnāspatirno | avyāḥ |
āye | vāmasya | saṁgathe | rayīṇāṁ | priyā | devasya | savituḥ | syāma |
asmabhyaṁ | taddivo | adbhyaḥ | pṛthivyāstvayā | dattaṁ | kāmyaṁ | rādhā | gāt |
śaṁ | yatstotṛbhyāpaye | bhavātyuruśaṁsāya | savitarjaritre |
grāvāṇeva | tadidarthaṁ | jarethe | gṛdhreva | vṛkṣaṁ | nidhimantamaccha |
brahmāṇeva | vidathokthaśāsā | dūteva | havyā | janyā | purutrā |
prātaryāvāṇā | rathyeva | vīrājeva | yamā | varamā | sacethe |
mene | iva | tanvā | śumbhamāne | daṁpatīva | kratuvidā | janeṣu |
śṛṅgeva | naḥ | prathamā | gantamarvākchaphāviva | jarbhurāṇā | tarobhiḥ |
cakravākeva | prati | vastorusrārvāñcā | yātaṁ | rathyeva | śakrā |
nāveva | naḥ | pārayataṁ | yugeva | nabhyeva | nopadhīva | pradhīva |
śvāneva | no | ariṣaṇyā | tanūnāṁ | khṛgaleva | visrasaḥ | pātamasmān |
vātevājuryā | nadyeva | rītirakṣīva | cakṣuṣā | yātamarvāk |
hastāviva | tanve | śaṁbhaviṣṭhā | pādeva | no | nayataṁ | vasyo | accha |
oṣṭhāviva | madhvāsne | vadantā | stanāviva | pipyataṁ | jīvase | naḥ |
nāseva | nastanvo | rakṣitārā | karṇāviva | suśrutā | bhūtamasme |
hasteva | śaktimabhi | saṁdadī | naḥ | kṣāmeva | naḥ | samajataṁ | rajāṁsi |
imā | giro | aśvinā | yuṣmayantīḥ | kṣṇotreṇeva | svadhitiṁ | saṁ | śiśītam |
etāni | vāmaśvinā | vardhanāni | brahma | stomaṁ | gṛtsamadāso | akran |
tāni | narā | jujuṣāṇopa | yātaṁ | bṛhadvadema | vidathe | suvīrāḥ |
somāpūṣaṇā | jananā | rayīṇāṁ | jananā | divo | jananā | pṛthivyāḥ |
jātau | viśvasya | bhuvanasya | gopau | devākṛṇvannamṛtasya | nābhim |
imau | devau | jāyamānau | juṣantemau | tamāṁsi | gūhatāmajuṣṭā |
ābhyāmindraḥ | pakvamāmāsvantaḥ | somāpūṣabhyāṁ | janadusriyāsu |
somāpūṣaṇā | rajaso | vimānaṁ | saptacakraṁ | rathamaviśvaminvam |
viṣūvṛtaṁ | manasā | yujyamānaṁ | taṁ | jinvatho | vṛṣaṇā | pañcaraśmim |
divyanyaḥ | sadanaṁ | cakroccā | pṛthivyāmanyo | adhyantarikṣe |
tāvasmabhyaṁ | puruvāraṁ | purukṣuṁ | rāyaspoṣaṁ | vi | ṣyatāṁ | nābhimasme |
viśvānyanyo | bhuvanā | jajāna | viśvamanyo | abhicakṣāṇaiti |
somāpūṣaṇāvavataṁ | dhiyaṁ | me | yuvābhyāṁ | viśvāḥ | pṛtanā | jayema |
dhiyaṁ | pūṣā | jinvatu | viśvaminvo | rayiṁ | somo | rayipatirdadhātu |
avatu | devyaditiranarvā | bṛhadvadema | vidathe | suvīrāḥ |
vāyo | ye | te | sahasriṇo | rathāsastebhirā | gahi |
niyutvāntsomapītaye |
niyutvānvāyavā | gahyayaṁ | śukro | ayāmi | te |
gantāsi | sunvato | gṛham |
śukrasyādya | gavāśirendravāyū | niyutvataḥ |
ā | yātaṁ | pibataṁ | narā |
ayaṁ | vāṁ | mitrāvaruṇā | sutaḥ | soma | ṛtāvṛdhā |
mamediha | śrutaṁ | havam |
rājānāvanabhidruhā | dhruve | sadasyuttame |
sahasrasthūṇāsāte |
tā | samrājā | ghṛtāsutī | ādityā | dānunaspatī |
sacete | anavahvaram |
gomadū | ṣu | nāsatyāśvāvadyātamaśvinā |
vartī | rudrā | nṛpāyyam |
na | yatparo | nāntarādadharṣadvṛṣaṇvasū |
duḥśaṁso | martyo | ripuḥ |
tā | nā | voḻhamaśvinā | rayiṁ | piśaṅgasaṁdṛśam |
dhiṣṇyā | varivovidam |
indro | aṅga | mahadbhayamabhī | ṣadapa | cucyavat |
sa | hi | sthiro | vicarṣaṇiḥ |
indraśca | mṛḻayāti | no | na | naḥ | paścādaghaṁ | naśat |
bhadraṁ | bhavāti | naḥ | puraḥ |
indrāśābhyaspari | sarvābhyo | abhayaṁ | karat |
jetā | śatrūnvicarṣaṇiḥ |
viśve | devāsā | gata | śṛṇutā | memaṁ | havam |
edaṁ | barhirni | ṣīdata |
tīvro | vo | madhumām̐ | ayaṁ | śunahotreṣu | matsaraḥ |
etaṁ | pibata | kāmyam |
indrajyeṣṭhā | marudgaṇā | devāsaḥ | pūṣarātayaḥ |
viśve | mama | śrutā | havam |
ambitame | nadītame | devitame | sarasvati |
apraśasteva | smasi | praśastimamba | naskṛdhi |
tve | viśvā | sarasvati | śritāyūṁṣi | devyām |
śunahotreṣu | matsva | prajāṁ | devi | didiḍḍhi | naḥ |
imā | brahma | sarasvati | juṣasva | vājinīvati |
yā | te | manma | gṛtsamadā | ṛtāvari | priyā | deveṣu | juhvati |
pretāṁ | yajñasya | śaṁbhuvā | yuvāmidā | vṛṇīmahe |
agniṁ | ca | havyavāhanam |
dyāvā | naḥ | pṛthivīmaṁ | sidhramadya | divispṛśam |
yajñaṁ | deveṣu | yacchatām |
ā | vāmupasthamadruhā | devāḥ | sīdantu | yajñiyāḥ |
ihādya | somapītaye |
kanikradajjanuṣaṁ | prabruvāṇeyarti | vācamariteva | nāvam |
sumaṅgalaśca | śakune | bhavāsi | mā | tvā | kā | cidabhibhā | viśvyā | vidat |
mā | tvā | śyenodvadhīnmā | suparṇo | mā | tvā | vidadiṣumānvīro | astā |
pitryāmanu | pradiśaṁ | kanikradatsumaṅgalo | bhadravādī | vadeha |
ava | kranda | dakṣiṇato | gṛhāṇāṁ | sumaṅgalo | bhadravādī | śakunte |
mā | naḥ | steneśata | māghaśaṁso | bṛhadvadema | vidathe | suvīrāḥ |
pradakṣiṇidabhi | gṛṇanti | kāravo | vayo | vadanta | ṛtuthā | śakuntayaḥ |
ubhe | vācau | vadati | sāmageva | gāyatraṁ | ca | traiṣṭubhaṁ | cānu | rājati |
udgāteva | śakune | sāma | gāyasi | brahmaputreva | savaneṣu | śaṁsasi |
vṛṣeva | vājī | śiśumatīrapītyā | sarvato | naḥ | śakune | bhadramā | vada | viśvato | naḥ | śakune | puṇyamā | vada |
āvadam̐stvaṁ | śakune | bhadramā | vada | tūṣṇīmāsīnaḥ | sumatiṁ | cikiddhi | naḥ |
yadutpatanvadasi | karkariryathā | bṛhadvadema | vidathe | suvīrāḥ |
somasya | mā | tavasaṁ | vakṣyagne | vahniṁ | cakartha | vidathe | yajadhyai |
devām̐ | acchā | dīdyadyuñje | adriṁ | śamāye | agne | tanvaṁ | juṣasva |
prāñcaṁ | yajñaṁ | cakṛma | vardhatāṁ | gīḥ | samidbhiragniṁ | namasā | duvasyan |
divaḥ | śaśāsurvidathā | kavīnāṁ | gṛtsāya | cittavase | gātumīṣuḥ |
mayo | dadhe | medhiraḥ | pūtadakṣo | divaḥ | subandhurjanuṣā | pṛthivyāḥ |
avindannu | darśatamapsvantardevāso | agnimapasi | svasṝṇām |
avardhayantsubhagaṁ | sapta | yahvīḥ | śvetaṁ | jajñānamaruṣaṁ | mahitvā |
śiśuṁ | na | jātamabhyāruraśvā | devāso | agniṁ | janimanvapuṣyan |
śukrebhiraṅgai | rajātatanvānkratuṁ | punānaḥ | kavibhiḥ | pavitraiḥ |
śocirvasānaḥ | paryāyurapāṁ | śriyo | mimīte | bṛhatīranūnāḥ |
vavrājā | sīmanadatīradabdhā | divo | yahvīravasānānagnāḥ |
sanātra | yuvatayaḥ | sayonīrekaṁ | garbhaṁ | dadhire | sapta | vāṇīḥ |
stīrṇāsya | saṁhato | viśvarūpā | ghṛtasya | yonau | sravathe | madhūnām |
asthuratra | dhenavaḥ | pinvamānā | mahī | dasmasya | mātarā | samīcī |
babhrāṇaḥ | sūno | sahaso | vyadyauddadhānaḥ | śukrā | rabhasā | vapūṁṣi |
ścotanti | dhārā | madhuno | ghṛtasya | vṛṣā | yatra | vāvṛdhe | kāvyena |
pituścidūdharjanuṣā | viveda | vyasya | dhārāsṛjadvi | dhenāḥ |
guhā | carantaṁ | sakhibhiḥ | śivebhirdivo | yahvībhirna | guhā | babhūva |
pituśca | garbhaṁ | janituśca | babhre | pūrvīreko | adhayatpīpyānāḥ |
vṛṣṇe | sapatnī | śucaye | sabandhūbhe | asmai | manuṣye | ni | pāhi |
urau | mahām̐ | anibādhe | vavardhāpo | agniṁ | yaśasaḥ | saṁ | hi | pūrvīḥ |
ṛtasya | yonāvaśayaddamūnā | jāmīnāmagnirapasi | svasṝṇām |
akro | na | babhriḥ | samithe | mahīnāṁ | didṛkṣeyaḥ | sūnave | bhāṛjīkaḥ |
udusriyā | janitā | yo | jajānāpāṁ | garbho | nṛtamo | yahvo | agniḥ |
apāṁ | garbhaṁ | darśatamoṣadhīnāṁ | vanā | jajāna | subhagā | virūpam |
devāsaścinmanasā | saṁ | hi | jagmuḥ | paniṣṭhaṁ | jātaṁ | tavasaṁ | duvasyan |
bṛhantedbhānavo | bhāṛjīkamagniṁ | sacanta | vidyuto | na | śukrāḥ |
guheva | vṛddhaṁ | sadasi | sve | antarapārorve | amṛtaṁ | duhānāḥ |
īḻe | ca | tvā | yajamāno | havirbhirīḻe | sakhitvaṁ | sumatiṁ | nikāmaḥ |
devairavo | mimīhi | saṁ | jaritre | rakṣā | ca | no | damyebhiranīkaiḥ |
upakṣetārastava | supraṇīte'gne | viśvāni | dhanyā | dadhānāḥ |
suretasā | śravasā | tuñjamānābhi | ṣyāma | pṛtanāyūm̐radevān |
ā | devānāmabhavaḥ | keturagne | mandro | viśvāni | kāvyāni | vidvān |
prati | martām̐ | avāsayo | damūnānu | devānrathiro | yāsi | sādhan |
ni | duroṇe | amṛto | martyānāṁ | rājā | sasāda | vidathāni | sādhan |
ghṛtapratīkorviyā | vyadyaudagnirviśvāni | kāvyāni | vidvān |
ā | no | gahi | sakhyebhiḥ | śivebhirmahānmahībhirūtibhiḥ | saraṇyan |
asme | rayiṁ | bahulaṁ | saṁtarutraṁ | suvācaṁ | bhāgaṁ | yaśasaṁ | kṛdhī | naḥ |
etā | te | agne | janimā | sanāni | pra | pūrvyāya | nūtanāni | vocam |
mahānti | vṛṣṇe | savanā | kṛtemā | janmañjanmannihito | jātavedāḥ |
janmañjanmannihito | jātavedā | viśvāmitrebhiridhyate | ajasraḥ |
tasya | vayaṁ | sumatau | yajñiyasyāpi | bhadre | saumanase | syāma |
imaṁ | yajñaṁ | sahasāvantvaṁ | no | devatrā | dhehi | sukrato | rarāṇaḥ |
pra | yaṁsi | hotarbṛhatīriṣo | no'gne | mahi | draviṇamā | yajasva |
iḻāmagne | purudaṁsaṁ | saniṁ | goḥ | śaśvattamaṁ | havamānāya | sādha |
syānnaḥ | sūnustanayo | vijāvāgne | sā | te | sumatirbhūtvasme |
vaiśvānarāya | dhiṣaṇāmṛtāvṛdhe | ghṛtaṁ | na | pūtamagnaye | janāmasi |
dvitā | hotāraṁ | manuṣaśca | vāghato | dhiyā | rathaṁ | na | kuliśaḥ | samṛṇvati |
sa | rocayajjanuṣā | rodasī | ubhe | sa | mātrorabhavatputreḍyaḥ |
havyavāḻagnirajaraścanohito | dūḻabho | viśāmatithirvibhāvasuḥ |
kratvā | dakṣasya | taruṣo | vidharmaṇi | devāso | agniṁ | janayanta | cittibhiḥ |
rurucānaṁ | bhānunā | jyotiṣā | mahāmatyaṁ | na | vājaṁ | saniṣyannupa | bruve |
ā | mandrasya | saniṣyanto | vareṇyaṁ | vṛṇīmahe | ahrayaṁ | vājamṛgmiyam |
rātiṁ | bhṛgūṇāmuśijaṁ | kavikratumagniṁ | rājantaṁ | divyena | śociṣā |
agniṁ | sumnāya | dadhire | puro | janā | vājaśravasamiha | vṛktabarhiṣaḥ |
yatasrucaḥ | surucaṁ | viśvadevyaṁ | rudraṁ | yajñānāṁ | sādhadiṣṭimapasām |
pāvakaśoce | tava | hi | kṣayaṁ | pari | hotaryajñeṣu | vṛktabarhiṣo | naraḥ |
agne | duvecchamānāsa | āpyamupāsate | draviṇaṁ | dhehi | tebhyaḥ |
ā | rodasī | apṛṇadā | svarmahajjātaṁ | yadenamapaso | adhārayan |
so | adhvarāya | pari | ṇīyate | kaviratyo | na | vājasātaye | canohitaḥ |
namasyata | havyadātiṁ | svadhvaraṁ | duvasyata | damyaṁ | jātavedasam |
rathīrṛtasya | bṛhato | vicarṣaṇiragnirdevānāmabhavatpurohitaḥ |
tisro | yahvasya | samidhaḥ | parijmano'gnerapunannuśijo | amṛtyavaḥ |
tāsāmekāmadadhurmartye | bhujamu | lokamu | dve | upa | jāmimīyatuḥ |
viśāṁ | kaviṁ | viśpatiṁ | mānuṣīriṣaḥ | saṁ | sīmakṛṇvantsvadhitiṁ | na | tejase |
sodvato | nivato | yāti | veviṣatsa | garbhameṣu | bhuvaneṣu | dīdharat |
sa | jinvate | jaṭhareṣu | prajajñivānvṛṣā | citreṣu | nānadanna | siṁhaḥ |
vaiśvānaraḥ | pṛthupājāmartyo | vasu | ratnā | dayamāno | vi | dāśuṣe |
vaiśvānaraḥ | pratnathā | nākamāruhaddivaspṛṣṭhaṁ | bhandamānaḥ | sumanmabhiḥ |
sa | pūrvavajjanayañjantave | dhanaṁ | samānamajmaṁ | paryeti | jāgṛviḥ |
ṛtāvānaṁ | yajñiyaṁ | vipramukthyamā | yaṁ | dadhe | mātariśvā | divi | kṣayam |
taṁ | citrayāmaṁ | harikeśamīmahe | sudītimagniṁ | suvitāya | navyase |
śuciṁ | na | yāmanniṣiraṁ | svardṛśaṁ | ketuṁ | divo | rocanasthāmuṣarbudham |
agniṁ | mūrdhānaṁ | divo | apratiṣkutaṁ | tamīmahe | namasā | vājinaṁ | bṛhat |
mandraṁ | hotāraṁ | śucimadvayāvinaṁ | damūnasamukthyaṁ | viśvacarṣaṇim |
rathaṁ | na | citraṁ | vapuṣāya | darśataṁ | manurhitaṁ | sadamidrāyemahe |
vaiśvānarāya | pṛthupājase | vipo | ratnā | vidhanta | dharuṇeṣu | gātave |
agnirhi | devām̐ | amṛto | duvasyatyathā | dharmāṇi | sanatā | na | dūduṣat |
antardūto | rodasī | dasmeyate | hotā | niṣatto | manuṣaḥ | purohitaḥ |
kṣayaṁ | bṛhantaṁ | pari | bhūṣati | dyubhirdevebhiragniriṣito | dhiyāvasuḥ |
ketuṁ | yajñānāṁ | vidathasya | sādhanaṁ | viprāso | agniṁ | mahayanta | cittibhiḥ |
apāṁsi | yasminnadhi | saṁdadhurgirastasmintsumnāni | yajamānā | cake |
pitā | yajñānāmasuro | vipaścitāṁ | vimānamagnirvayunaṁ | ca | vāghatām |
ā | viveśa | rodasī | bhūrivarpasā | purupriyo | bhandate | dhāmabhiḥ | kaviḥ |
candramagniṁ | candrarathaṁ | harivrataṁ | vaiśvānaramapsuṣadaṁ | svarvidam |
vigāhaṁ | tūrṇiṁ | taviṣībhirāvṛtaṁ | bhūrṇiṁ | devāseha | suśriyaṁ | dadhuḥ |
agnirdevebhirmanuṣaśca | jantubhistanvāno | yajñaṁ | purupeśasaṁ | dhiyā |
rathīrantarīyate | sādhadiṣṭibhirjīro | damūnābhiśasticātanaḥ |
agne | jarasva | svapatyāyunyūrjā | pinvasva | samiṣo | didīhi | naḥ |
vayāṁsi | jinva | bṛhataśca | jāgṛvośigdevānāmasi | sukraturvipām |
viśpatiṁ | yahvamatithiṁ | naraḥ | sadā | yantāraṁ | dhīnāmuśijaṁ | ca | vāghatām |
adhvarāṇāṁ | cetanaṁ | jātavedasaṁ | pra | śaṁsanti | namasā | jūtibhirvṛdhe |
vibhāvā | devaḥ | suraṇaḥ | pari | kṣitīragnirbabhūva | śavasā | sumadrathaḥ |
tasya | vratāni | bhūripoṣiṇo | vayamupa | bhūṣema | damā | suvṛktibhiḥ |
vaiśvānara | tava | dhāmānyā | cake | yebhiḥ | svarvidabhavo | vicakṣaṇa |
jātāpṛṇo | bhuvanāni | rodasī | agne | tā | viśvā | paribhūrasi | tmanā |
vaiśvānarasya | daṁsanābhyo | bṛhadariṇādekaḥ | svapasyayā | kaviḥ |
ubhā | pitarā | mahayannajāyatāgnirdyāvāpṛthivī | bhūriretasā |
samitsamitsumanā | bodhyasme | śucāśucā | sumatiṁ | rāsi | vasvaḥ |
ā | deva | devānyajathāya | vakṣi | sakhā | sakhīntsumanā | yakṣyagne |
yaṁ | devāsastrirahannāyajante | divedive | varuṇo | mitro | agniḥ |
semaṁ | yajñaṁ | madhumantaṁ | kṛdhī | nastanūnapādghṛtayoniṁ | vidhantam |
pra | dīdhitirviśvavārā | jigāti | hotāramiḻaḥ | prathamaṁ | yajadhyai |
acchā | namobhirvṛṣabhaṁ | vandadhyai | sa | devānyakṣadiṣito | yajīyān |
ūrdhvo | vāṁ | gāturadhvare | akāryūrdhvā | śocīṁṣi | prasthitā | rajāṁsi |
divo | vā | nābhā | nyasādi | hotā | stṛṇīmahi | devavyacā | vi | barhiḥ |
sapta | hotrāṇi | manasā | vṛṇānenvanto | viśvaṁ | prati | yannṛtena |
nṛpeśaso | vidatheṣu | pra | jātābhīmaṁ | yajñaṁ | vi | caranta | pūrvīḥ |
ā | bhandamāne | uṣasopāke | uta | smayete | tanvā | virūpe |
yathā | no | mitro | varuṇo | jujoṣadindro | marutvām̐ | uta | vā | mahobhiḥ |
daivyā | hotārā | prathamā | nyṛñje | sapta | pṛkṣāsaḥ | svadhayā | madanti |
ṛtaṁ | śaṁsanta | ṛtamittāhuranu | vrataṁ | vratapā | dīdhyānāḥ |
ā | bhāratī | bhāratībhiḥ | sajoṣeḻā | devairmanuṣyebhiragniḥ |
sarasvatī | sārasvatebhirarvāktisro | devīrbarhiredaṁ | sadantu |
tannasturīpamadha | poṣayitnu | deva | tvaṣṭarvi | rarāṇaḥ | syasva |
yato | vīraḥ | karmaṇyaḥ | sudakṣo | yuktagrāvā | jāyate | devakāmaḥ |
vanaspate'va | sṛjopa | devānagnirhaviḥ | śamitā | sūdayāti |
sedu | hotā | satyataro | yajāti | yathā | devānāṁ | janimāni | veda |
ā | yāhyagne | samidhāno | arvāṅindreṇa | devaiḥ | sarathaṁ | turebhiḥ |
barhirnāstāmaditiḥ | suputrā | svāhā | devāmṛtā | mādayantām |
pratyagniruṣasaścekitāno'bodhi | vipraḥ | padavīḥ | kavīnām |
pṛthupājā | devayadbhiḥ | samiddho'pa | dvārā | tamaso | vahnirāvaḥ |
predvagnirvāvṛdhe | stomebhirgīrbhiḥ | stotṝṇāṁ | namasyokthaiḥ |
pūrvīrṛtasya | saṁdṛśaścakānaḥ | saṁ | dūto | adyauduṣaso | viroke |
adhāyyagnirmānuṣīṣu | vikṣvapāṁ | garbho | mitra | ṛtena | sādhan |
ā | haryato | yajataḥ | sānvasthādabhūdu | vipro | havyo | matīnām |
mitro | agnirbhavati | yatsamiddho | mitro | hotā | varuṇo | jātavedāḥ |
mitro | adhvaryuriṣiro | damūnā | mitraḥ | sindhūnāmuta | parvatānām |
pāti | priyaṁ | ripo | agraṁ | padaṁ | veḥ | pāti | yahvaścaraṇaṁ | sūryasya |
pāti | nābhā | saptaśīrṣāṇamagniḥ | pāti | devānāmupamādamṛṣvaḥ |
ṛbhuścakreḍyaṁ | cāru | nāma | viśvāni | devo | vayunāni | vidvān |
sasasya | carma | ghṛtavatpadaṁ | vestadidagnī | rakṣatyaprayucchan |
ā | yonimagnirghṛtavantamasthātpṛthupragāṇamuśantamuśānaḥ |
dīdyānaḥ | śucirṛṣvaḥ | pāvakaḥ | punaḥpunarmātarā | navyasī | kaḥ |
sadyo | jātauṣadhībhirvavakṣe | yadī | vardhanti | prasvo | ghṛtena |
āpeva | pravatā | śumbhamānoruṣyadagniḥ | pitrorupasthe |
udu | ṣṭutaḥ | samidhā | yahvo | adyaudvarṣmandivo | adhi | nābhā | pṛthivyāḥ |
mitro | agnirīḍyo | mātariśvā | dūto | vakṣadyajathāya | devān |
udastambhītsamidhā | nākamṛṣvo'gnirbhavannuttamo | rocanānām |
yadī | bhṛgubhyaḥ | pari | mātariśvā | guhā | santaṁ | havyavāhaṁ | samīdhe |
iḻāmagne | purudaṁsaṁ | saniṁ | goḥ | śaśvattamaṁ | havamānāya | sādha |
syānnaḥ | sūnustanayo | vijāvāgne | sā | te | sumatirbhūtvasme |
pra | kāravo | mananā | vacyamānā | devadrīcīṁ | nayata | devayantaḥ |
dakṣiṇāvāḍvājinī | prācyeti | havirbharantyagnaye | ghṛtācī |
ā | rodasī | apṛṇā | jāyamānota | pra | rikthādha | nu | prayajyo |
divaścidagne | mahinā | pṛthivyā | vacyantāṁ | te | vahnayaḥ | saptajihvāḥ |
dyauśca | tvā | pṛthivī | yajñiyāso | ni | hotāraṁ | sādayante | damāya |
yadī | viśo | mānuṣīrdevayantīḥ | prayasvatīrīḻate | śukramarciḥ |
mahāntsadhasthe | dhruvā | niṣatto'ntardyāvā | māhine | haryamāṇaḥ |
āskre | sapatnī | ajare | amṛkte | sabardughe | urugāyasya | dhenū |
vratā | te | agne | mahato | mahāni | tava | kratvā | rodasī | ā | tatantha |
tvaṁ | dūto | abhavo | jāyamānastvaṁ | netā | vṛṣabha | carṣaṇīnām |
ṛtasya | vā | keśinā | yogyābhirghṛtasnuvā | rohitā | dhuri | dhiṣva |
athā | vaha | devāndeva | viśvāntsvadhvarā | kṛṇuhi | jātavedaḥ |
divaścidā | te | rucayanta | rokoṣo | vibhātīranu | bhāsi | pūrvīḥ |
apo | yadagnośadhagvaneṣu | hoturmandrasya | panayanta | devāḥ |
urau | vā | ye | antarikṣe | madanti | divo | vā | ye | rocane | santi | devāḥ |
ūmā | vā | ye | suhavāso | yajatrāyemire | rathyo | agne | aśvāḥ |
aibhiragne | sarathaṁ | yāhyarvāṅnānārathaṁ | vā | vibhavo | hyaśvāḥ |
patnīvatastriṁśataṁ | trīm̐śca | devānanuṣvadhamā | vaha | mādayasva |
sa | hotā | yasya | rodasī | cidurvī | yajñaṁyajñamabhi | vṛdhe | gṛṇītaḥ |
prācī | adhvareva | tasthatuḥ | sumeke | ṛtāvarī | ṛtajātasya | satye |
iḻāmagne | purudaṁsaṁ | saniṁ | goḥ | śaśvattamaṁ | havamānāya | sādha |
syānnaḥ | sūnustanayo | vijāvāgne | sā | te | sumatirbhūtvasme |
pra | yāruḥ | śitipṛṣṭhasya | dhāserā | mātarā | viviśuḥ | sapta | vāṇīḥ |
parikṣitā | pitarā | saṁ | carete | pra | sarsrāte | dīrghamāyuḥ | prayakṣe |
divakṣaso | dhenavo | vṛṣṇo | aśvā | devīrā | tasthau | madhumadvahantīḥ |
ṛtasya | tvā | sadasi | kṣemayantaṁ | paryekā | carati | vartaniṁ | gauḥ |
ā | sīmarohatsuyamā | bhavantīḥ | patiścikitvānrayividrayīṇām |
pra | nīlapṛṣṭho | atasasya | dhāsestāvāsayatpurudhapratīkaḥ |
mahi | tvāṣṭramūrjayantīrajuryaṁ | stabhūyamānaṁ | vahato | vahanti |
vyaṅgebhirdidyutānaḥ | sadhasthaikāmiva | rodasī | ā | viveśa |
jānanti | vṛṣṇo | aruṣasya | śevamuta | bradhnasya | śāsane | raṇanti |
divorucaḥ | suruco | rocamāneḻā | yeṣāṁ | gaṇyā | māhinā | gīḥ |
uto | pitṛbhyāṁ | pravidānu | ghoṣaṁ | maho | mahadbhyāmanayanta | śūṣam |
ukṣā | ha | yatra | pari | dhānamaktoranu | svaṁ | dhāma | jariturvavakṣa |
adhvaryubhiḥ | pañcabhiḥ | sapta | viprāḥ | priyaṁ | rakṣante | nihitaṁ | padaṁ | veḥ |
prāñco | madantyukṣaṇo | ajuryā | devā | devānāmanu | hi | vratā | guḥ |
daivyā | hotārā | prathamā | nyṛñje | sapta | pṛkṣāsaḥ | svadhayā | madanti |
ṛtaṁ | śaṁsanta | ṛtamittāhuranu | vrataṁ | vratapā | dīdhyānāḥ |
vṛṣāyante | mahe | atyāya | pūrvīrvṛṣṇe | citrāya | raśmayaḥ | suyāmāḥ |
deva | hotarmandrataraścikitvānmaho | devānrodasī | eha | vakṣi |
pṛkṣaprayajo | draviṇaḥ | suvācaḥ | suketavoṣaso | revadūṣuḥ |
uto | cidagne | mahinā | pṛthivyāḥ | kṛtaṁ | cidenaḥ | saṁ | mahe | daśasya |
iḻāmagne | purudaṁsaṁ | saniṁ | goḥ | śaśvattamaṁ | havamānāya | sādha |
syānnaḥ | sūnustanayo | vijāvāgne | sā | te | sumatirbhūtvasme |
añjanti | tvāmadhvare | devayanto | vanaspate | madhunā | daivyena |
yadūrdhvastiṣṭhā | draviṇeha | dhattādyadvā | kṣayo | māturasyopasthe |
samiddhasya | śrayamāṇaḥ | purastādbrahma | vanvāno | ajaraṁ | suvīram |
āre | asmadamatiṁ | bādhamānocchrayasva | mahate | saubhagāya |
ucchrayasva | vanaspate | varṣmanpṛthivyādhi |
sumitī | mīyamāno | varco | dhā | yajñavāhase |
yuvā | suvāsāḥ | parivītāgātsa | u | śreyānbhavati | jāyamānaḥ |
taṁ | dhīrāsaḥ | kavayonnayanti | svādhyo | manasā | devayantaḥ |
jāto | jāyate | sudinatve | ahnāṁ | samaryā | vidathe | vardhamānaḥ |
punanti | dhīrāpaso | manīṣā | devayā | viprodiyarti | vācam |
yānvo | naro | devayanto | nimimyurvanaspate | svadhitirvā | tatakṣa |
te | devāsaḥ | svaravastasthivāṁsaḥ | prajāvadasme | didhiṣantu | ratnam |
ye | vṛkṇāso | adhi | kṣami | nimitāso | yatasrucaḥ |
te | no | vyantu | vāryaṁ | devatrā | kṣetrasādhasaḥ |
ādityā | rudrā | vasavaḥ | sunīthā | dyāvākṣāmā | pṛthivī | antarikṣam |
sajoṣaso | yajñamavantu | devordhvaṁ | kṛṇvantvadhvarasya | ketum |
haṁseva | śreṇiśo | yatānāḥ | śukrā | vasānāḥ | svaravo | nāguḥ |
unnīyamānāḥ | kavibhiḥ | purastāddevā | devānāmapi | yanti | pāthaḥ |
śṛṅgāṇīvecchṛṅgiṇāṁ | saṁ | dadṛśre | caṣālavantaḥ | svaravaḥ | pṛthivyām |
vāghadbhirvā | vihave | śroṣamāṇāsmām̐ | avantu | pṛtanājyeṣu |
vanaspate | śatavalśo | vi | roha | sahasravalśā | vi | vayaṁ | ruhema |
yaṁ | tvāmayaṁ | svadhitistejamānaḥ | praṇināya | mahate | saubhagāya |
sakhāyastvā | vavṛmahe | devaṁ | martāsotaye |
apāṁ | napātaṁ | subhagaṁ | sudīditiṁ | supratūrtimanehasam |
kāyamāno | vanā | tvaṁ | yanmātṝrajagannapaḥ |
na | tatte | agne | pramṛṣe | nivartanaṁ | yaddūre | sannihābhavaḥ |
ati | tṛṣṭaṁ | vavakṣithāthaiva | sumanāsi |
praprānye | yanti | paryanyāsate | yeṣāṁ | sakhye | asi | śritaḥ |
īyivāṁsamati | sridhaḥ | śaśvatīrati | saścataḥ |
anvīmavindannicirāso | adruho'psu | siṁhamiva | śritam |
sasṛvāṁsamiva | tmanāgnimitthā | tirohitam |
ainaṁ | nayanmātariśvā | parāvato | devebhyo | mathitaṁ | pari |
taṁ | tvā | martāgṛbhṇata | devebhyo | havyavāhana |
viśvānyadyajñām̐ | abhipāsi | mānuṣa | tava | kratvā | yaviṣṭhya |
tadbhadraṁ | tava | daṁsanā | pākāya | cicchadayati |
tvāṁ | yadagne | paśavaḥ | samāsate | samiddhamapiśarvare |
ā | juhotā | svadhvaraṁ | śīraṁ | pāvakaśociṣam |
āśuṁ | dūtamajiraṁ | pratnamīḍyaṁ | śruṣṭī | devaṁ | saparyata |
trīṇi | śatā | trī | sahasrāṇyagniṁ | triṁśacca | devā | nava | cāsaparyan |
aukṣanghṛtairastṛṇanbarhirasmādiddhotāraṁ | nyasādayanta |
tvāmagne | manīṣiṇaḥ | samrājaṁ | carṣaṇīnām |
devaṁ | martāsendhate | samadhvare |
tvāṁ | yajñeṣvṛtvijamagne | hotāramīḻate |
gopā | ṛtasya | dīdihi | sve | dame |
sa | ghā | yaste | dadāśati | samidhā | jātavedase |
so | agne | dhatte | suvīryaṁ | sa | puṣyati |
sa | keturadhvarāṇāmagnirdevebhirā | gamat |
añjānaḥ | sapta | hotṛbhirhaviṣmate |
pra | hotre | pūrvyaṁ | vaco'gnaye | bharatā | bṛhat |
vipāṁ | jyotīṁṣi | bibhrate | na | vedhase |
agniṁ | vardhantu | no | giro | yato | jāyatokthyaḥ |
mahe | vājāya | draviṇāya | darśataḥ |
agne | yajiṣṭho | adhvare | devāndevayate | yaja |
hotā | mandro | vi | rājasyati | sridhaḥ |
sa | naḥ | pāvaka | dīdihi | dyumadasme | suvīryam |
bhavā | stotṛbhyo | antamaḥ | svastaye |
taṁ | tvā | viprā | vipanyavo | jāgṛvāṁsaḥ | samindhate |
havyavāhamamartyaṁ | sahovṛdham |
agnirhotā | purohito'dhvarasya | vicarṣaṇiḥ |
sa | veda | yajñamānuṣak |
sa | havyavāḻamartyośigdūtaścanohitaḥ |
agnirdhiyā | samṛṇvati |
agnirdhiyā | sa | cetati | keturyajñasya | pūrvyaḥ |
arthaṁ | hyasya | taraṇi |
agniṁ | sūnuṁ | sanaśrutaṁ | sahaso | jātavedasam |
vahniṁ | devākṛṇvata |
adābhyaḥ | puraetā | viśāmagnirmānuṣīṇām |
tūrṇī | rathaḥ | sadā | navaḥ |
sāhvānviśvābhiyujaḥ | kraturdevānāmamṛktaḥ |
agnistuviśravastamaḥ |
abhi | prayāṁsi | vāhasā | dāśvām̐ | aśnoti | martyaḥ |
kṣayaṁ | pāvakaśociṣaḥ |
pari | viśvāni | sudhitāgneraśyāma | manmabhiḥ |
viprāso | jātavedasaḥ |
agne | viśvāni | vāryā | vājeṣu | saniṣāmahe |
tve | devāsairire |
indrāgnī | ā | gataṁ | sutaṁ | gīrbhirnabho | vareṇyam |
asya | pātaṁ | dhiyeṣitā |
indrāgnī | jarituḥ | sacā | yajño | jigāti | cetanaḥ |
ayā | pātamimaṁ | sutam |
indramagniṁ | kavicchadā | yajñasya | jūtyā | vṛṇe |
tā | somasyeha | tṛmpatām |
tośā | vṛtrahaṇā | huve | sajitvānāparājitā |
indrāgnī | vājasātamā |
pra | vāmarcantyukthino | nīthāvido | jaritāraḥ |
indrāgnīṣa | ā | vṛṇe |
indrāgnī | navatiṁ | puro | dāsapatnīradhūnutam |
sākamekena | karmaṇā |
indrāgnī | apasasparyupa | pra | yanti | dhītayaḥ |
ṛtasya | pathyānu |
indrāgnī | taviṣāṇi | vāṁ | sadhasthāni | prayāṁsi | ca |
yuvoraptūryaṁ | hitam |
indrāgnī | rocanā | divaḥ | pari | vājeṣu | bhūṣathaḥ |
tadvāṁ | ceti | pra | vīryam |
pra | vo | devāyāgnaye | barhiṣṭhamarcāsmai |
gamaddevebhirā | sa | no | yajiṣṭho | barhirā | sadat |
ṛtāvā | yasya | rodasī | dakṣaṁ | sacantotayaḥ |
haviṣmantastamīḻate | taṁ | saniṣyanto'vase |
sa | yantā | vipraiṣāṁ | sa | yajñānāmathā | hi | ṣaḥ |
agniṁ | taṁ | vo | duvasyata | dātā | yo | vanitā | magham |
sa | naḥ | śarmāṇi | vītaye'gniryacchatu | śaṁtamā |
yato | naḥ | pruṣṇavadvasu | divi | kṣitibhyo | apsvā |
dīdivāṁsamapūrvyaṁ | vasvībhirasya | dhītibhiḥ |
ṛkvāṇo | agnimindhate | hotāraṁ | viśpatiṁ | viśām |
uta | no | brahmannaviṣoktheṣu | devahūtamaḥ |
śaṁ | naḥ | śocā | marudvṛdho'gne | sahasrasātamaḥ |
nū | no | rāsva | sahasravattokavatpuṣṭimadvasu |
dyumadagne | suvīryaṁ | varṣiṣṭhamanupakṣitam |
ā | hotā | mandro | vidathānyasthātsatyo | yajvā | kavitamaḥ | sa | vedhāḥ |
vidyudrathaḥ | sahasasputro | agniḥ | śociṣkeśaḥ | pṛthivyāṁ | pājo | aśret |
ayāmi | te | namaüktiṁ | juṣasva | ṛtāvastubhyaṁ | cetate | sahasvaḥ |
vidvām̐ | ā | vakṣi | viduṣo | ni | ṣatsi | madhyā | barhirūtaye | yajatra |
dravatāṁ | toṣasā | vājayantī | agne | vātasya | pathyābhiraccha |
yatsīmañjanti | pūrvyaṁ | havirbhirā | vandhureva | tasthaturduroṇe |
mitraśca | tubhyaṁ | varuṇaḥ | sahasvo'gne | viśve | marutaḥ | sumnamarcan |
yacchociṣā | sahasasputra | tiṣṭhābhi | kṣitīḥ | prathayantsūryo | nṝn |
vayaṁ | te | adya | rarimā | hi | kāmamuttānahastā | namasopasadya |
yajiṣṭhena | manasā | yakṣi | devānasredhatā | manmanā | vipro | agne |
tvaddhi | putra | sahaso | vi | pūrvīrdevasya | yantyūtayo | vi | vājāḥ |
tvaṁ | dehi | sahasriṇaṁ | rayiṁ | no'drogheṇa | vacasā | satyamagne |
tubhyaṁ | dakṣa | kavikrato | yānīmā | deva | martāso | adhvare | akarma |
tvaṁ | viśvasya | surathasya | bodhi | sarvaṁ | tadagne | amṛta | svadeha |
vi | pājasā | pṛthunā | śośucāno | bādhasva | dviṣo | rakṣaso | amīvāḥ |
suśarmaṇo | bṛhataḥ | śarmaṇi | syāmagnerahaṁ | suhavasya | praṇītau |
tvaṁ | no | asyoṣaso | vyuṣṭau | tvaṁ | sūrodite | bodhi | gopāḥ |
janmeva | nityaṁ | tanayaṁ | juṣasva | stomaṁ | me | agne | tanvā | sujāta |
tvaṁ | nṛcakṣā | vṛṣabhānu | pūrvīḥ | kṛṣṇāsvagne | aruṣo | vi | bhāhi |
vaso | neṣi | ca | parṣi | cātyaṁhaḥ | kṛdhī | no | rāyośijo | yaviṣṭha |
aṣāḻho | agne | vṛṣabho | didīhi | puro | viśvāḥ | saubhagā | saṁjigīvān |
yajñasya | netā | prathamasya | pāyorjātavedo | bṛhataḥ | supraṇīte |
acchidrā | śarma | jaritaḥ | purūṇi | devām̐ | acchā | dīdyānaḥ | sumedhāḥ |
ratho | na | sasnirabhi | vakṣi | vājamagne | tvaṁ | rodasī | naḥ | sumeke |
pra | pīpaya | vṛṣabha | jinva | vājānagne | tvaṁ | rodasī | naḥ | sudoghe |
devebhirdeva | surucā | rucāno | mā | no | martasya | durmatiḥ | pari | ṣṭhāt |
iḻāmagne | purudaṁsaṁ | saniṁ | goḥ | śaśvattamaṁ | havamānāya | sādha |
syānnaḥ | sūnustanayo | vijāvāgne | sā | te | sumatirbhūtvasme |
ayamagniḥ | suvīryasyeśe | mahaḥ | saubhagasya |
rāyeśe | svapatyasya | gomateśe | vṛtrahathānām |
imaṁ | naro | marutaḥ | saścatā | vṛdhaṁ | yasminrāyaḥ | śevṛdhāsaḥ |
abhi | ye | santi | pṛtanāsu | dūḍhyo | viśvāhā | śatrumādabhuḥ |
sa | tvaṁ | no | rāyaḥ | śiśīhi | mīḍhvo | agne | suvīryasya |
tuvidyumna | varṣiṣṭhasya | prajāvato'namīvasya | śuṣmiṇaḥ |
cakriryo | viśvā | bhuvanābhi | sāsahiścakrirdeveṣvā | duvaḥ |
ā | deveṣu | yatatā | suvīryā | śaṁsota | nṛṇām |
mā | no | agne'mataye | māvīratāyai | rīradhaḥ |
māgotāyai | sahasasputra | mā | nide'pa | dveṣāṁsyā | kṛdhi |
śagdhi | vājasya | subhaga | prajāvato'gne | bṛhato | adhvare |
saṁ | rāyā | bhūyasā | sṛja | mayobhunā | tuvidyumna | yaśasvatā |
samidhyamānaḥ | prathamānu | dharmā | samaktubhirajyate | viśvavāraḥ |
śociṣkeśo | ghṛtanirṇikpāvakaḥ | suyajño | agniryajathāya | devān |
yathāyajo | hotramagne | pṛthivyā | yathā | divo | jātavedaścikitvān |
evānena | haviṣā | yakṣi | devānmanuṣvadyajñaṁ | pra | tiremamadya |
trīṇyāyūṁṣi | tava | jātavedastisrājānīruṣasaste | agne |
tābhirdevānāmavo | yakṣi | vidvānathā | bhava | yajamānāya | śaṁ | yoḥ |
agniṁ | sudītiṁ | sudṛśaṁ | gṛṇanto | namasyāmastveḍyaṁ | jātavedaḥ |
tvāṁ | dūtamaratiṁ | havyavāhaṁ | devākṛṇvannamṛtasya | nābhim |
yastvaddhotā | pūrvo | agne | yajīyāndvitā | ca | sattā | svadhayā | ca | śaṁbhuḥ |
tasyānu | dharma | pra | yajā | cikitvo'thā | no | dhādhvaraṁ | devavītau |
bhavā | no | agne | sumanopetau | sakheva | sakhye | pitareva | sādhuḥ |
purudruho | hi | kṣitayo | janānāṁ | prati | pratīcīrdahatādarātīḥ |
tapo | ṣvagne | antarām̐ | amitrāntapā | śaṁsamararuṣaḥ | parasya |
tapo | vaso | cikitāno | acittānvi | te | tiṣṭhantāmajarāyāsaḥ |
idhmenāgnecchamāno | ghṛtena | juhomi | havyaṁ | tarase | balāya |
yāvadīśe | brahmaṇā | vandamānemāṁ | dhiyaṁ | śataseyāya | devīm |
ucchociṣā | sahasasputra | stuto | bṛhadvayaḥ | śaśamāneṣu | dhehi |
revadagne | viśvāmitreṣu | śaṁ | yormarmṛjmā | te | tanvaṁ | bhūri | kṛtvaḥ |
kṛdhi | ratnaṁ | susanitardhanānāṁ | sa | ghedagne | bhavasi | yatsamiddhaḥ |
stoturduroṇe | subhagasya | revatsṛprā | karasnā | dadhiṣe | vapūṁṣi |
agniṁ | hotāraṁ | pra | vṛṇe | miyedhe | gṛtsaṁ | kaviṁ | viśvavidamamūram |
sa | no | yakṣaddevatātā | yajīyānrāye | vājāya | vanate | maghāni |
pra | te | agne | haviṣmatīmiyarmyacchā | sudyumnāṁ | rātinīṁ | ghṛtācīm |
pradakṣiṇiddevatātimurāṇaḥ | saṁ | rātibhirvasubhiryajñamaśret |
sa | tejīyasā | manasā | tvotota | śikṣa | svapatyasya | śikṣoḥ |
agne | rāyo | nṛtamasya | prabhūtau | bhūyāma | te | suṣṭutayaśca | vasvaḥ |
bhūrīṇi | hi | tve | dadhire | anīkāgne | devasya | yajyavo | janāsaḥ |
sā | vaha | devatātiṁ | yaviṣṭha | śardho | yadadya | divyaṁ | yajāsi |
yattvā | hotāramanajanmiyedhe | niṣādayanto | yajathāya | devāḥ |
sa | tvaṁ | no | agne'viteha | bodhyadhi | śravāṁsi | dhehi | nastanūṣu |
agnimuṣasamaśvinā | dadhikrāṁ | vyuṣṭiṣu | havate | vahnirukthaiḥ |
sujyotiṣo | naḥ | śṛṇvantu | devāḥ | sajoṣaso | adhvaraṁ | vāvaśānāḥ |
agne | trī | te | vājinā | trī | ṣadhasthā | tisraste | jihvā | ṛtajāta | pūrvīḥ |
tisro | te | tanvo | devavātāstābhirnaḥ | pāhi | giro | aprayucchan |
agne | bhūrīṇi | tava | jātavedo | deva | svadhāvo'mṛtasya | nāma |
yāśca | māyā | māyināṁ | viśvaminva | tve | pūrvīḥ | saṁdadhuḥ | pṛṣṭabandho |
agnirnetā | bhageva | kṣitīnāṁ | daivīnāṁ | deva | ṛtupā | ṛtāvā |
sa | vṛtrahā | sanayo | viśvavedāḥ | parṣadviśvāti | duritā | gṛṇantam |
dadhikrāmagnimuṣasaṁ | ca | devīṁ | bṛhaspatiṁ | savitāraṁ | ca | devam |
aśvinā | mitrāvaruṇā | bhagaṁ | ca | vasūnrudrām̐ | ādityām̐ | iha | huve |
imaṁ | no | yajñamamṛteṣu | dhehīmā | havyā | jātavedo | juṣasva |
stokānāmagne | medaso | ghṛtasya | hotaḥ | prāśāna | prathamo | niṣadya |
ghṛtavantaḥ | pāvaka | te | stokāḥ | ścotanti | medasaḥ |
svadharmandevavītaye | śreṣṭhaṁ | no | dhehi | vāryam |
tubhyaṁ | stokā | ghṛtaścuto'gne | viprāya | santya |
ṛṣiḥ | śreṣṭhaḥ | samidhyase | yajñasya | prāvitā | bhava |
tubhyaṁ | ścotantyadhrigo | śacīvaḥ | stokāso | agne | medaso | ghṛtasya |
kaviśasto | bṛhatā | bhānunāgā | havyā | juṣasva | medhira |
ojiṣṭhaṁ | te | madhyato | medodbhṛtaṁ | pra | te | vayaṁ | dadāmahe |
ścotanti | te | vaso | stokādhi | tvaci | prati | tāndevaśo | vihi |
ayaṁ | so | agniryasmintsomamindraḥ | sutaṁ | dadhe | jaṭhare | vāvaśānaḥ |
sahasriṇaṁ | vājamatyaṁ | na | saptiṁ | sasavāntsantstūyase | jātavedaḥ |
agne | yatte | divi | varcaḥ | pṛthivyāṁ | yadoṣadhīṣvapsvā | yajatra |
yenāntarikṣamurvātatantha | tveṣaḥ | sa | bhānurarṇavo | nṛcakṣāḥ |
agne | divo | arṇamacchā | jigāsyacchā | devām̐ | ūciṣe | dhiṣṇyā | ye |
yā | rocane | parastātsūryasya | yāścāvastādupatiṣṭhantāpaḥ |
purīṣyāso | agnayaḥ | prāvaṇebhiḥ | sajoṣasaḥ |
juṣantāṁ | yajñamadruho'namīveṣo | mahīḥ |
iḻāmagne | purudaṁsaṁ | saniṁ | goḥ | śaśvattamaṁ | havamānāya | sādha |
syānnaḥ | sūnustanayo | vijāvāgne | sā | te | sumatirbhūtvasme |
nirmathitaḥ | sudhitā | sadhasthe | yuvā | kaviradhvarasya | praṇetā |
jūryatsvagnirajaro | vaneṣvatrā | dadhe | amṛtaṁ | jātavedāḥ |
amanthiṣṭāṁ | bhāratā | revadagniṁ | devaśravā | devavātaḥ | sudakṣam |
agne | vi | paśya | bṛhatābhi | rāyeṣāṁ | no | netā | bhavatādanu | dyūn |
daśa | kṣipaḥ | pūrvyaṁ | sīmajījanantsujātaṁ | mātṛṣu | priyam |
agniṁ | stuhi | daivavātaṁ | devaśravo | yo | janānāmasadvaśī |
ni | tvā | dadhe | varā | pṛthivyeḻāyāspade | sudinatve | ahnām |
dṛṣadvatyāṁ | mānuṣāpayāyāṁ | sarasvatyāṁ | revadagne | didīhi |
iḻāmagne | purudaṁsaṁ | saniṁ | goḥ | śaśvattamaṁ | havamānāya | sādha |
syānnaḥ | sūnustanayo | vijāvāgne | sā | te | sumatirbhūtvasme |
agne | sahasva | pṛtanābhimātīrapāsya |
duṣṭarastarannarātīrvarco | dhā | yajñavāhase |
agneḻā | samidhyase | vītihotro | amartyaḥ |
juṣasva | sū | no | adhvaram |
agne | dyumnena | jāgṛve | sahasaḥ | sūnavāhuta |
edaṁ | barhiḥ | sado | mama |
agne | viśvebhiragnibhirdevebhirmahayā | giraḥ |
yajñeṣu | yo | cāyavaḥ |
agne | dā | dāśuṣe | rayiṁ | vīravantaṁ | parīṇasam |
śiśīhi | naḥ | sūnumataḥ |
agne | divaḥ | sūnurasi | pracetāstanā | pṛthivyota | viśvavedāḥ |
ṛdhagdevām̐ | iha | yajā | cikitvaḥ |
agniḥ | sanoti | vīryāṇi | vidvāntsanoti | vājamamṛtāya | bhūṣan |
sa | no | devām̐ | eha | vahā | purukṣo |
agnirdyāvāpṛthivī | viśvajanye | ā | bhāti | devī | amṛte | amūraḥ |
kṣayanvājaiḥ | puruścandro | namobhiḥ |
agnendraśca | dāśuṣo | duroṇe | sutāvato | yajñamihopa | yātam |
amardhantā | somapeyāya | devā |
agne | apāṁ | samidhyase | duroṇe | nityaḥ | sūno | sahaso | jātavedaḥ |
sadhasthāni | mahayamānotī |
vaiśvānaraṁ | manasāgniṁ | nicāyyā | haviṣmanto | anuṣatyaṁ | svarvidam |
sudānuṁ | devaṁ | rathiraṁ | vasūyavo | gīrbhī | raṇvaṁ | kuśikāso | havāmahe |
taṁ | śubhramagnimavase | havāmahe | vaiśvānaraṁ | mātariśvānamukthyam |
bṛhaspatiṁ | manuṣo | devatātaye | vipraṁ | śrotāramatithiṁ | raghuṣyadam |
aśvo | na | krandañjanibhiḥ | samidhyate | vaiśvānaraḥ | kuśikebhiryugeyuge |
sa | no | agniḥ | suvīryaṁ | svaśvyaṁ | dadhātu | ratnamamṛteṣu | jāgṛviḥ |
pra | yantu | vājāstaviṣībhiragnayaḥ | śubhe | saṁmiślāḥ | pṛṣatīrayukṣata |
bṛhadukṣo | maruto | viśvavedasaḥ | pra | vepayanti | parvatām̐ | adābhyāḥ |
agniśriyo | maruto | viśvakṛṣṭayā | tveṣamugramavemahe | vayam |
te | svānino | rudriyā | varṣanirṇijaḥ | siṁhā | na | heṣakratavaḥ | sudānavaḥ |
vrātaṁvrātaṁ | gaṇaṁgaṇaṁ | suśastibhiragnerbhāmaṁ | marutāmojemahe |
pṛṣadaśvāso | anavabhrarādhaso | gantāro | yajñaṁ | vidatheṣu | dhīrāḥ |
agnirasmi | janmanā | jātavedā | ghṛtaṁ | me | cakṣuramṛtaṁ | māsan |
arkastridhātū | rajaso | vimāno'jasro | gharmo | havirasmi | nāma |
tribhiḥ | pavitrairapupoddhyarkaṁ | hṛdā | matiṁ | jyotiranu | prajānan |
varṣiṣṭhaṁ | ratnamakṛta | svadhābhirādiddyāvāpṛthivī | paryapaśyat |
śatadhāramutsamakṣīyamāṇaṁ | vipaścitaṁ | pitaraṁ | vaktvānām |
meḻiṁ | madantaṁ | pitrorupasthe | taṁ | rodasī | pipṛtaṁ | satyavācam |
pra | vo | vājābhidyavo | haviṣmanto | ghṛtācyā |
devāñjigāti | sumnayuḥ |
īḻe | agniṁ | vipaścitaṁ | girā | yajñasya | sādhanam |
śruṣṭīvānaṁ | dhitāvānam |
agne | śakema | te | vayaṁ | yamaṁ | devasya | vājinaḥ |
ati | dveṣāṁsi | tarema |
samidhyamāno | adhvare'gniḥ | pāvakeḍyaḥ |
śociṣkeśastamīmahe |
pṛthupājāmartyo | ghṛtanirṇiksvāhutaḥ |
agniryajñasya | havyavāṭ |
taṁ | sabādho | yatasrucetthā | dhiyā | yajñavantaḥ |
ā | cakruragnimūtaye |
hotā | devo | amartyaḥ | purastādeti | māyayā |
vidathāni | pracodayan |
vājī | vājeṣu | dhīyate'dhvareṣu | pra | ṇīyate |
vipro | yajñasya | sādhanaḥ |
dhiyā | cakre | vareṇyo | bhūtānāṁ | garbhamā | dadhe |
dakṣasya | pitaraṁ | tanā |
ni | tvā | dadhe | vareṇyaṁ | dakṣasyeḻā | sahaskṛta |
agne | sudītimuśijam |
agniṁ | yanturamapturamṛtasya | yoge | vanuṣaḥ |
viprā | vājaiḥ | samindhate |
ūrjo | napātamadhvare | dīdivāṁsamupa | dyavi |
agnimīḻe | kavikratum |
īḻenyo | namasyastirastamāṁsi | darśataḥ |
samagniridhyate | vṛṣā |
vṛṣo | agniḥ | samidhyate'śvo | na | devavāhanaḥ |
taṁ | haviṣmanteḻate |
vṛṣaṇaṁ | tvā | vayaṁ | vṛṣanvṛṣaṇaḥ | samidhīmahi |
agne | dīdyataṁ | bṛhat |
agne | juṣasva | no | haviḥ | puroḻāśaṁ | jātavedaḥ |
prātaḥsāve | dhiyāvaso |
puroḻāgne | pacatastubhyaṁ | vā | ghā | pariṣkṛtaḥ |
taṁ | juṣasva | yaviṣṭhya |
agne | vīhi | puroḻāśamāhutaṁ | tiroahnyam |
sahasaḥ | sūnurasyadhvare | hitaḥ |
mādhyaṁdine | savane | jātavedaḥ | puroḻāśamiha | kave | juṣasva |
agne | yahvasya | tava | bhāgadheyaṁ | na | pra | minanti | vidatheṣu | dhīrāḥ |
agne | tṛtīye | savane | hi | kāniṣaḥ | puroḻāśaṁ | sahasaḥ | sūnavāhutam |
athā | deveṣvadhvaraṁ | vipanyayā | dhā | ratnavantamamṛteṣu | jāgṛvim |
agne | vṛdhānāhutiṁ | puroḻāśaṁ | jātavedaḥ |
juṣasva | tiroahnyam |
astīdamadhimanthanamasti | prajananaṁ | kṛtam |
etāṁ | viśpatnīmā | bharāgniṁ | manthāma | pūrvathā |
araṇyornihito | jātavedā | garbheva | sudhito | garbhiṇīṣu |
divediveḍyo | jāgṛvadbhirhaviṣmadbhirmanuṣyebhiragniḥ |
uttānāyāmava | bharā | cikitvāntsadyaḥ | pravītā | vṛṣaṇaṁ | jajāna |
aruṣastūpo | ruśadasya | pājeḻāyāsputro | vayune'janiṣṭa |
iḻāyāstvā | pade | vayaṁ | nābhā | pṛthivyādhi |
jātavedo | ni | dhīmahyagne | havyāya | voḻhave |
manthatā | naraḥ | kavimadvayantaṁ | pracetasamamṛtaṁ | supratīkam |
yajñasya | ketuṁ | prathamaṁ | purastādagniṁ | naro | janayatā | suśevam |
yadī | manthanti | bāhubhirvi | rocate'śvo | na | vājyaruṣo | vaneṣvā |
citro | na | yāmannaśvinoranivṛtaḥ | pari | vṛṇaktyaśmanastṛṇā | dahan |
jāto | agnī | rocate | cekitāno | vājī | vipraḥ | kaviśastaḥ | sudānuḥ |
yaṁ | devāseḍyaṁ | viśvavidaṁ | havyavāhamadadhuradhvareṣu |
sīda | hotaḥ | svo | loke | cikitvāntsādayā | yajñaṁ | sukṛtasya | yonau |
devāvīrdevānhaviṣā | yajāsyagne | bṛhadyajamāne | vayo | dhāḥ |
kṛṇota | dhūmaṁ | vṛṣaṇaṁ | sakhāyo'sredhantetana | vājamaccha |
ayamagniḥ | pṛtanāṣāṭ | suvīro | yena | devāso | asahanta | dasyūn |
ayaṁ | te | yonirṛtviyo | yato | jāto | arocathāḥ |
taṁ | jānannagnā | sīdāthā | no | vardhayā | giraḥ |
tanūnapāducyate | garbhāsuro | narāśaṁso | bhavati | yadvijāyate |
mātariśvā | yadamimīta | mātari | vātasya | sargo | abhavatsarīmaṇi |
sunirmathā | nirmathitaḥ | sunidhā | nihitaḥ | kaviḥ |
agne | svadhvarā | kṛṇu | devāndevayate | yaja |
ajījanannamṛtaṁ | martyāso'sremāṇaṁ | taraṇiṁ | vīḻujambham |
daśa | svasāro | agruvaḥ | samīcīḥ | pumāṁsaṁ | jātamabhi | saṁ | rabhante |
pra | saptahotā | sanakādarocata | māturupasthe | yadaśocadūdhani |
na | ni | miṣati | suraṇo | divedive | yadasurasya | jaṭharādajāyata |
amitrāyudho | marutāmiva | prayāḥ | prathamajā | brahmaṇo | viśvamidviduḥ |
dyumnavadbrahma | kuśikāsairira | ekaeko | dame | agniṁ | samīdhire |
yadadya | tvā | prayati | yajñe | asminhotaścikitvo'vṛṇīmahīha |
dhruvamayā | dhruvamutāśamiṣṭhāḥ | prajānanvidvām̐ | upa | yāhi | somam |
icchanti | tvā | somyāsaḥ | sakhāyaḥ | sunvanti | somaṁ | dadhati | prayāṁsi |
titikṣante | abhiśastiṁ | janānāmindra | tvadā | kaścana | hi | praketaḥ |
na | te | dūre | paramā | cidrajāṁsyā | tu | pra | yāhi | harivo | haribhyām |
sthirāya | vṛṣṇe | savanā | kṛtemā | yuktā | grāvāṇaḥ | samidhāne | agnau |
indraḥ | suśipro | maghavā | tarutro | mahāvrātastuvikūrmirṛghāvān |
yadugro | dhā | bādhito | martyeṣu | kva | tyā | te | vṛṣabha | vīryāṇi |
tvaṁ | hi | ṣmā | cyāvayannacyutānyeko | vṛtrā | carasi | jighnamānaḥ |
tava | dyāvāpṛthivī | parvatāso'nu | vratāya | nimiteva | tasthuḥ |
utābhaye | puruhūta | śravobhireko | dṛḻhamavado | vṛtrahā | san |
ime | cidindra | rodasī | apāre | yatsaṁgṛbhṇā | maghavankāśiritte |
pra | sū | tendra | pravatā | haribhyāṁ | pra | te | vajraḥ | pramṛṇannetu | śatrūn |
jahi | pratīco | anūcaḥ | parāco | viśvaṁ | satyaṁ | kṛṇuhi | viṣṭamastu |
yasmai | dhāyuradadhā | martyāyābhaktaṁ | cidbhajate | gehyaṁ | saḥ |
bhadrā | tendra | sumatirghṛtācī | sahasradānā | puruhūta | rātiḥ |
sahadānuṁ | puruhūta | kṣiyantamahastamindra | saṁ | piṇakkuṇārum |
abhi | vṛtraṁ | vardhamānaṁ | piyārumapādamindra | tavasā | jaghantha |
ni | sāmanāmiṣirāmindra | bhūmiṁ | mahīmapārāṁ | sadane | sasattha |
astabhnāddyāṁ | vṛṣabho | antarikṣamarṣantvāpastvayeha | prasūtāḥ |
alātṛṇo | valendra | vrajo | goḥ | purā | hantorbhayamāno | vyāra |
sugānpatho | akṛṇonniraje | gāḥ | prāvanvāṇīḥ | puruhūtaṁ | dhamantīḥ |
eko | dve | vasumatī | samīcīndra | ā | paprau | pṛthivīmuta | dyām |
utāntarikṣādabhi | naḥ | samīkeṣo | rathīḥ | sayujaḥ | śūra | vājān |
diśaḥ | sūryo | na | mināti | pradiṣṭā | divedive | haryaśvaprasūtāḥ |
saṁ | yadānaḻadhvanādidaśvairvimocanaṁ | kṛṇute | tattvasya |
didṛkṣantoṣaso | yāmannaktorvivasvatyā | mahi | citramanīkam |
viśve | jānanti | mahinā | yadāgādindrasya | karma | sukṛtā | purūṇi |
mahi | jyotirnihitaṁ | vakṣaṇāsvāmā | pakvaṁ | carati | bibhratī | gauḥ |
viśvaṁ | svādma | saṁbhṛtamusriyāyāṁ | yatsīmindro | adadhādbhojanāya |
indra | dṛhya | yāmakośābhūvanyajñāya | śikṣa | gṛṇate | sakhibhyaḥ |
durmāyavo | durevā | martyāso | niṣaṅgiṇo | ripavo | hantvāsaḥ |
saṁ | ghoṣaḥ | śṛṇve'vamairamitrairjahī | nyeṣvaśaniṁ | tapiṣṭhām |
vṛścemadhastādvi | rujā | sahasva | jahi | rakṣo | maghavanrandhayasva |
udvṛha | rakṣaḥ | sahamūlamindra | vṛścā | madhyaṁ | pratyagraṁ | śṛṇīhi |
ā | kīvataḥ | salalūkaṁ | cakartha | brahmadviṣe | tapuṣiṁ | hetimasya |
svastaye | vājibhiśca | praṇetaḥ | saṁ | yanmahīriṣāsatsi | pūrvīḥ |
rāyo | vantāro | bṛhataḥ | syāmāsme | astu | bhagendra | prajāvān |
ā | no | bhara | bhagamindra | dyumantaṁ | ni | te | deṣṇasya | dhīmahi | prareke |
ūrveva | paprathe | kāmo | asme | tamā | pṛṇa | vasupate | vasūnām |
imaṁ | kāmaṁ | mandayā | gobhiraśvaiścandravatā | rādhasā | paprathaśca |
svaryavo | matibhistubhyaṁ | viprendrāya | vāhaḥ | kuśikāso | akran |
ā | no | gotrā | dardṛhi | gopate | gāḥ | samasmabhyaṁ | sanayo | yantu | vājāḥ |
divakṣāsi | vṛṣabha | satyaśuṣmo'smabhyaṁ | su | maghavanbodhi | godāḥ |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
śāsadvahnirduhiturnaptyaṁ | gādvidvām̐ | ṛtasya | dīdhitiṁ | saparyan |
pitā | yatra | duhituḥ | sekamṛñjantsaṁ | śagmyena | manasā | dadhanve |
na | jāmaye | tānvo | rikthamāraikcakāra | garbhaṁ | saniturnidhānam |
yadī | mātaro | janayanta | vahnimanyaḥ | kartā | sukṛtoranya | ṛndhan |
agnirjajñe | juhvā | rejamāno | mahasputrām̐ | aruṣasya | prayakṣe |
mahāngarbho | mahyā | jātameṣāṁ | mahī | pravṛddharyaśvasya | yajñaiḥ |
abhi | jaitrīrasacanta | spṛdhānaṁ | mahi | jyotistamaso | nirajānan |
taṁ | jānatīḥ | pratyudāyannuṣāsaḥ | patirgavāmabhavadekendraḥ |
vīḻau | satīrabhi | dhīrātṛndanprācāhinvanmanasā | sapta | viprāḥ |
viśvāmavindanpathyāmṛtasya | prajānannittā | namasā | viveśa |
vidadyadī | saramā | rugṇamadrermahi | pāthaḥ | pūrvyaṁ | sadhryakkaḥ |
agraṁ | nayatsupadyakṣarāṇāmacchā | ravaṁ | prathamā | jānatī | gāt |
agacchadu | vipratamaḥ | sakhīyannasūdayatsukṛte | garbhamadriḥ |
sasāna | maryo | yuvabhirmakhasyannathābhavadaṅgirāḥ | sadyo | arcan |
sataḥsataḥ | pratimānaṁ | purobhūrviśvā | veda | janimā | hanti | śuṣṇam |
pra | ṇo | divaḥ | padavīrgavyurarcantsakhā | sakhīm̐ramuñcanniravadyāt |
ni | gavyatā | manasā | sedurarkaiḥ | kṛṇvānāso | amṛtatvāya | gātum |
idaṁ | cinnu | sadanaṁ | bhūryeṣāṁ | yena | māsām̐ | asiṣāsannṛtena |
saṁpaśyamānāmadannabhi | svaṁ | payaḥ | pratnasya | retaso | dughānāḥ |
vi | rodasī | atapadghoṣaiṣāṁ | jāte | niṣṭhāmadadhurgoṣu | vīrān |
sa | jātebhirvṛtrahā | sedu | havyairudusriyāsṛjadindro | arkaiḥ |
urūcyasmai | ghṛtavadbharantī | madhu | svādma | duduhe | jenyā | gauḥ |
pitre | ciccakruḥ | sadanaṁ | samasmai | mahi | tviṣīmatsukṛto | vi | hi | khyan |
viṣkabhnantaḥ | skambhanenā | janitrī | āsīnordhvaṁ | rabhasaṁ | vi | minvan |
mahī | yadi | dhiṣaṇā | śiśnathe | dhātsadyovṛdhaṁ | vibhvaṁ | rodasyoḥ |
giro | yasminnanavadyāḥ | samīcīrviśvendrāya | taviṣīranuttāḥ |
mahyā | te | sakhyaṁ | vaśmi | śaktīrā | vṛtraghne | niyuto | yanti | pūrvīḥ |
mahi | stotramavāganma | sūrerasmākaṁ | su | maghavanbodhi | gopāḥ |
mahi | kṣetraṁ | puru | ścandraṁ | vividvānāditsakhibhyaścarathaṁ | samairat |
indro | nṛbhirajanaddīdyānaḥ | sākaṁ | sūryamuṣasaṁ | gātumagnim |
apaścideṣa | vibhvo | damūnāḥ | pra | sadhrīcīrasṛjadviśvaścandrāḥ |
madhvaḥ | punānāḥ | kavibhiḥ | pavitrairdyubhirhinvantyaktubhirdhanutrīḥ |
anu | kṛṣṇe | vasudhitī | jihāte | ubhe | sūryasya | maṁhanā | yajatre |
pari | yatte | mahimānaṁ | vṛjadhyai | sakhāyendra | kāmyā | ṛjipyāḥ |
patirbhava | vṛtrahantsūnṛtānāṁ | girāṁ | viśvāyurvṛṣabho | vayodhāḥ |
ā | no | gahi | sakhyebhiḥ | śivebhirmahānmahībhirūtibhiḥ | saraṇyan |
tamaṅgirasvannamasā | saparyannavyaṁ | kṛṇomi | sanyase | purājām |
druho | vi | yāhi | bahulādevīḥ | svaśca | no | maghavantsātaye | dhāḥ |
mihaḥ | pāvakāḥ | pratatābhūvantsvasti | naḥ | pipṛhi | pāramāsām |
indra | tvaṁ | rathiraḥ | pāhi | no | riṣo | makṣūmakṣū | kṛṇuhi | gojito | naḥ |
adediṣṭa | vṛtrahā | gopatirgāntaḥ | kṛṣṇām̐ | aruṣairdhāmabhirgāt |
pra | sūnṛtā | diśamāna | ṛtena | duraśca | viśvāvṛṇodapa | svāḥ |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
indra | somaṁ | somapate | pibemaṁ | mādhyaṁdinaṁ | savanaṁ | cāru | yatte |
prapruthyā | śipre | maghavannṛjīṣinvimucyā | harīha | mādayasva |
gavāśiraṁ | manthinamindra | śukraṁ | pibā | somaṁ | rarimā | te | madāya |
brahmakṛtā | mārutenā | gaṇena | sajoṣā | rudraistṛpadā | vṛṣasva |
ye | te | śuṣmaṁ | ye | taviṣīmavardhannarcantendra | marutastaujaḥ |
mādhyaṁdine | savane | vajrahasta | pibā | rudrebhiḥ | sagaṇaḥ | suśipra |
tennvasya | madhumadviviprendrasya | śardho | maruto | yāsan |
yebhirvṛtrasyeṣito | vivedāmarmaṇo | manyamānasya | marma |
manuṣvadindra | savanaṁ | juṣāṇaḥ | pibā | somaṁ | śaśvate | vīryāya |
sā | vavṛtsva | haryaśva | yajñaiḥ | saraṇyubhirapo | arṇā | sisarṣi |
tvamapo | yaddha | vṛtraṁ | jaghanvām̐ | atyām̐ | iva | prāsṛjaḥ | sartavājau |
śayānamindra | caratā | vadhena | vavrivāṁsaṁ | pari | devīradevam |
yajāmennamasā | vṛddhamindraṁ | bṛhantamṛṣvamajaraṁ | yuvānam |
yasya | priye | mamaturyajñiyasya | na | rodasī | mahimānaṁ | mamāte |
indrasya | karma | sukṛtā | purūṇi | vratāni | devā | na | minanti | viśve |
dādhāra | yaḥ | pṛthivīṁ | dyāmutemāṁ | jajāna | sūryamuṣasaṁ | sudaṁsāḥ |
adrogha | satyaṁ | tava | tanmahitvaṁ | sadyo | yajjāto | apibo | ha | somam |
na | dyāvendra | tavasastaujo | nāhā | na | māsāḥ | śarado | varanta |
tvaṁ | sadyo | apibo | jātendra | madāya | somaṁ | parame | vyoman |
yaddha | dyāvāpṛthivī | āviveśīrathābhavaḥ | pūrvyaḥ | kārudhāyāḥ |
ahannahiṁ | pariśayānamarṇaujāyamānaṁ | tuvijāta | tavyān |
na | te | mahitvamanu | bhūdadha | dyauryadanyayā | sphigyā | kṣāmavasthāḥ |
yajño | hi | tendra | vardhano | bhūduta | priyaḥ | sutasomo | miyedhaḥ |
yajñena | yajñamava | yajñiyaḥ | sanyajñaste | vajramahihatyāvat |
yajñenendramavasā | cakre | arvāgainaṁ | sumnāya | navyase | vavṛtyām |
yaḥ | stomebhirvāvṛdhe | pūrvyebhiryo | madhyamebhiruta | nūtanebhiḥ |
viveṣa | yanmā | dhiṣaṇā | jajāna | stavai | purā | pāryādindramahnaḥ |
aṁhaso | yatra | pīparadyathā | no | nāveva | yāntamubhaye | havante |
āpūrṇo | asya | kalaśaḥ | svāhā | sekteva | kośaṁ | sisice | pibadhyai |
samu | priyāvavṛtranmadāya | pradakṣiṇidabhi | somāsendram |
na | tvā | gabhīraḥ | puruhūta | sindhurnādrayaḥ | pari | ṣanto | varanta |
itthā | sakhibhyeṣito | yadindrā | dṛḻhaṁ | cidarujo | gavyamūrvam |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
pra | parvatānāmuśatī | upasthādaśve | iva | viṣite | hāsamāne |
gāveva | śubhre | mātarā | rihāṇe | vipāṭ | chutudrī | payasā | javete |
indreṣite | prasavaṁ | bhikṣamāṇe | acchā | samudraṁ | rathyeva | yāthaḥ |
samārāṇe | ūrmibhiḥ | pinvamāne | anyā | vāmanyāmapyeti | śubhre |
acchā | sindhuṁ | mātṛtamāmayāsaṁ | vipāśamurvīṁ | subhagāmaganma |
vatsamiva | mātarā | saṁrihāṇe | samānaṁ | yonimanu | saṁcarantī |
enā | vayaṁ | payasā | pinvamānānu | yoniṁ | devakṛtaṁ | carantīḥ |
na | vartave | prasavaḥ | sargataktaḥ | kiṁyurvipro | nadyo | johavīti |
ramadhvaṁ | me | vacase | somyāya | ṛtāvarīrupa | muhūrtamevaiḥ |
pra | sindhumacchā | bṛhatī | manīṣāvasyurahve | kuśikasya | sūnuḥ |
indro | asmām̐ | aradadvajrabāhurapāhanvṛtraṁ | paridhiṁ | nadīnām |
devo'nayatsavitā | supāṇistasya | vayaṁ | prasave | yāmorvīḥ |
pravācyaṁ | śaśvadhā | vīryaṁ | tadindrasya | karma | yadahiṁ | vivṛścat |
vi | vajreṇa | pariṣado | jaghānāyannāpo'yanamicchamānāḥ |
etadvaco | jaritarmāpi | mṛṣṭhā | yatte | ghoṣānuttarā | yugāni |
uktheṣu | kāro | prati | no | juṣasva | mā | no | ni | kaḥ | puruṣatrā | namaste |
o | ṣu | svasāraḥ | kārave | śṛṇota | yayau | vo | dūrādanasā | rathena |
ni | ṣū | namadhvaṁ | bhavatā | supārādhoakṣāḥ | sindhavaḥ | srotyābhiḥ |
ā | te | kāro | śṛṇavāmā | vacāṁsi | yayātha | dūrādanasā | rathena |
ni | te | naṁsai | pīpyāneva | yoṣā | maryāyeva | kanyā | śaśvacai | te |
yadaṅga | tvā | bharatāḥ | saṁtareyurgavyangrāmeṣita | indrajūtaḥ |
arṣādaha | prasavaḥ | sargataktā | vo | vṛṇe | sumatiṁ | yajñiyānām |
atāriṣurbharatā | gavyavaḥ | samabhakta | vipraḥ | sumatiṁ | nadīnām |
pra | pinvadhvamiṣayantīḥ | surādhā | vakṣaṇāḥ | pṛṇadhvaṁ | yāta | śībham |
udvormiḥ | śamyā | hantvāpo | yoktrāṇi | muñcata |
māduṣkṛtau | vyenasāghnyau | śūnamāratām |
indraḥ | pūrbhidātiraddāsamarkairvidadvasurdayamāno | vi | śatrūn |
brahmajūtastanvā | vāvṛdhāno | bhūridātrāpṛṇadrodasī | ubhe |
makhasya | te | taviṣasya | pra | jūtimiyarmi | vācamamṛtāya | bhūṣan |
indra | kṣitīnāmasi | mānuṣīṇāṁ | viśāṁ | daivīnāmuta | pūrvayāvā |
indro | vṛtramavṛṇocchardhanītiḥ | pra | māyināmaminādvarpaṇītiḥ |
ahanvyaṁsamuśadhagvaneṣvāvirdhenākṛṇodrāmyāṇām |
indraḥ | svarṣā | janayannahāni | jigāyośigbhiḥ | pṛtanābhiṣṭiḥ |
prārocayanmanave | ketumahnāmavindajjyotirbṛhate | raṇāya |
indrastujo | barhaṇā | viveśa | nṛvaddadhāno | naryā | purūṇi |
acetayaddhiyemā | jaritre | premaṁ | varṇamatiracchukramāsām |
maho | mahāni | panayantyasyendrasya | karma | sukṛtā | purūṇi |
vṛjanena | vṛjināntsaṁ | pipeṣa | māyābhirdasyūm̐rabhibhūtyojāḥ |
yudhendro | mahnā | varivaścakāra | devebhyaḥ | satpatiścarṣaṇiprāḥ |
vivasvataḥ | sadane | asya | tāni | viprokthebhiḥ | kavayo | gṛṇanti |
satrāsāhaṁ | vareṇyaṁ | sahodāṁ | sasavāṁsaṁ | svarapaśca | devīḥ |
sasāna | yaḥ | pṛthivīṁ | dyāmutemāmindraṁ | madantyanu | dhīraṇāsaḥ |
sasānātyām̐ | uta | sūryaṁ | sasānendraḥ | sasāna | purubhojasaṁ | gām |
hiraṇyayamuta | bhogaṁ | sasāna | hatvī | dasyūnprāryaṁ | varṇamāvat |
indrauṣadhīrasanodahāni | vanaspatīm̐rasanodantarikṣam |
bibheda | valaṁ | nunude | vivāco'thābhavaddamitābhikratūnām |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
tiṣṭhā | harī | rathā | yujyamānā | yāhi | vāyurna | niyuto | no | accha |
pibāsyandho | abhisṛṣṭo | asme | indra | svāhā | rarimā | te | madāya |
upājirā | puruhūtāya | saptī | harī | rathasya | dhūrṣvā | yunajmi |
dravadyathā | saṁbhṛtaṁ | viśvataścidupemaṁ | yajñamā | vahātendram |
upo | nayasva | vṛṣaṇā | tapuṣpotemava | tvaṁ | vṛṣabha | svadhāvaḥ |
grasetāmaśvā | vi | muceha | śoṇā | divedive | sadṛśīraddhi | dhānāḥ |
brahmaṇā | te | brahmayujā | yunajmi | harī | sakhāyā | sadhamādāśū |
sthiraṁ | rathaṁ | sukhamindrādhitiṣṭhanprajānanvidvām̐ | upa | yāhi | somam |
mā | te | harī | vṛṣaṇā | vītapṛṣṭhā | ni | rīramanyajamānāso | anye |
atyāyāhi | śaśvato | vayaṁ | te'raṁ | sutebhiḥ | kṛṇavāma | somaiḥ |
tavāyaṁ | somastvamehyarvāṅchaśvattamaṁ | sumanāsya | pāhi |
asminyajñe | barhiṣyā | niṣadyā | dadhiṣvemaṁ | jaṭharendumindra |
stīrṇaṁ | te | barhiḥ | sutendra | somaḥ | kṛtā | dhānāttave | te | haribhyām |
tadokase | puruśākāya | vṛṣṇe | marutvate | tubhyaṁ | rātā | havīṁṣi |
imaṁ | naraḥ | parvatāstubhyamāpaḥ | samindra | gobhirmadhumantamakran |
tasyāgatyā | sumanā | ṛṣva | pāhi | prajānanvidvānpathyānu | svāḥ |
yām̐ | ābhajo | marutendra | some | ye | tvāmavardhannabhavangaṇaste |
tebhiretaṁ | sajoṣā | vāvaśāno'gneḥ | piba | jihvayā | somamindra |
indra | piba | svadhayā | citsutasyāgnervā | pāhi | jihvayā | yajatra |
adhvaryorvā | prayataṁ | śakra | hastāddhoturvā | yajñaṁ | haviṣo | juṣasva |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
imāmū | ṣu | prabhṛtiṁ | sātaye | dhāḥ | śaśvacchaśvadūtibhiryādamānaḥ |
sutesute | vāvṛdhe | vardhanebhiryaḥ | karmabhirmahadbhiḥ | suśruto | bhūt |
indrāya | somāḥ | pradivo | vidānā | ṛbhuryebhirvṛṣaparvā | vihāyāḥ |
prayamyamānānprati | ṣū | gṛbhāyendra | piba | vṛṣadhūtasya | vṛṣṇaḥ |
pibā | vardhasva | tava | ghā | sutāsendra | somāsaḥ | prathamoteme |
yathāpibaḥ | pūrvyām̐ | indra | somām̐ | evā | pāhi | panyo | adyā | navīyān |
mahām̐ | amatro | vṛjane | virapśyugraṁ | śavaḥ | patyate | dhṛṣṇvojaḥ |
nāha | vivyāca | pṛthivī | canainaṁ | yatsomāso | haryaśvamamandan |
mahām̐ | ugro | vāvṛdhe | vīryāya | samācakre | vṛṣabhaḥ | kāvyena |
indro | bhago | vājadāsya | gāvaḥ | pra | jāyante | dakṣiṇāsya | pūrvīḥ |
pra | yatsindhavaḥ | prasavaṁ | yathāyannāpaḥ | samudraṁ | rathyeva | jagmuḥ |
ataścidindraḥ | sadaso | varīyānyadīṁ | somaḥ | pṛṇati | dugdho | aṁśuḥ |
samudreṇa | sindhavo | yādamānendrāya | somaṁ | suṣutaṁ | bharantaḥ |
aṁśuṁ | duhanti | hastino | bharitrairmadhvaḥ | punanti | dhārayā | pavitraiḥ |
hradeva | kukṣayaḥ | somadhānāḥ | samī | vivyāca | savanā | purūṇi |
annā | yadindraḥ | prathamā | vyāśa | vṛtraṁ | jaghanvām̐ | avṛṇīta | somam |
ā | tū | bhara | mākiretatpari | ṣṭhādvidmā | hi | tvā | vasupatiṁ | vasūnām |
indra | yatte | māhinaṁ | datramastyasmabhyaṁ | taddharyaśva | pra | yandhi |
asme | pra | yandhi | maghavannṛjīṣinnindra | rāyo | viśvavārasya | bhūreḥ |
asme | śataṁ | śarado | jīvase | dhāsme | vīrāñchaśvatendra | śiprin |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
vārtrahatyāya | śavase | pṛtanāṣāhyāya | ca |
indra | tvā | vartayāmasi |
arvācīnaṁ | su | te | manota | cakṣuḥ | śatakrato |
indra | kṛṇvantu | vāghataḥ |
nāmāni | te | śatakrato | viśvābhirgīrbhirīmahe |
indrābhimātiṣāhye |
puruṣṭutasya | dhāmabhiḥ | śatena | mahayāmasi |
indrasya | carṣaṇīdhṛtaḥ |
indraṁ | vṛtrāya | hantave | puruhūtamupa | bruve |
bhareṣu | vājasātaye |
vājeṣu | sāsahirbhava | tvāmīmahe | śatakrato |
indra | vṛtrāya | hantave |
dyumneṣu | pṛtanājye | pṛtsutūrṣu | śravaḥsu | ca |
indra | sākṣvābhimātiṣu |
śuṣmintamaṁ | notaye | dyumninaṁ | pāhi | jāgṛvim |
indra | somaṁ | śatakrato |
indriyāṇi | śatakrato | yā | te | janeṣu | pañcasu |
indra | tāni | tā | vṛṇe |
agannindra | śravo | bṛhaddyumnaṁ | dadhiṣva | duṣṭaram |
utte | śuṣmaṁ | tirāmasi |
arvāvato | nā | gahyatho | śakra | parāvataḥ |
u | loko | yaste | adrivendreha | tatā | gahi |
abhi | taṣṭeva | dīdhayā | manīṣāmatyo | na | vājī | sudhuro | jihānaḥ |
abhi | priyāṇi | marmṛśatparāṇi | kavīm̐ricchāmi | saṁdṛśe | sumedhāḥ |
inota | pṛccha | janimā | kavīnāṁ | manodhṛtaḥ | sukṛtastakṣata | dyām |
imo | te | praṇyo | vardhamānā | manovātādha | nu | dharmaṇi | gman |
ni | ṣīmidatra | guhyā | dadhānota | kṣatrāya | rodasī | samañjan |
saṁ | mātrābhirmamire | yemururvī | antarmahī | samṛte | dhāyase | dhuḥ |
ātiṣṭhantaṁ | pari | viśve | abhūṣañchriyo | vasānaścarati | svarociḥ |
mahattadvṛṣṇo | asurasya | nāmā | viśvarūpo | amṛtāni | tasthau |
asūta | pūrvo | vṛṣabho | jyāyānimāsya | śurudhaḥ | santi | pūrvīḥ |
divo | napātā | vidathasya | dhībhiḥ | kṣatraṁ | rājānā | pradivo | dadhāthe |
trīṇi | rājānā | vidathe | purūṇi | pari | viśvāni | bhūṣathaḥ | sadāṁsi |
apaśyamatra | manasā | jaganvānvrate | gandharvām̐ | api | vāyukeśān |
tadinnvasya | vṛṣabhasya | dhenorā | nāmabhirmamire | sakmyaṁ | goḥ |
anyadanyadasuryaṁ | vasānā | ni | māyino | mamire | rūpamasmin |
tadinnvasya | saviturnakirme | hiraṇyayīmamatiṁ | yāmaśiśret |
ā | suṣṭutī | rodasī | viśvaminve | apīva | yoṣā | janimāni | vavre |
yuvaṁ | pratnasya | sādhatho | maho | yaddaivī | svastiḥ | pari | ṇaḥ | syātam |
gopājihvasya | tasthuṣo | virūpā | viśve | paśyanti | māyinaḥ | kṛtāni |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
indraṁ | matirhṛdā | vacyamānācchā | patiṁ | stomataṣṭā | jigāti |
yā | jāgṛvirvidathe | śasyamānendra | yatte | jāyate | viddhi | tasya |
divaścidā | pūrvyā | jāyamānā | vi | jāgṛvirvidathe | śasyamānā |
bhadrā | vastrāṇyarjunā | vasānā | seyamasme | sanajā | pitryā | dhīḥ |
yamā | cidatra | yamasūrasūta | jihvāyāgraṁ | patadā | hyasthāt |
vapūṁṣi | jātā | mithunā | sacete | tamohanā | tapuṣo | budhnaitā |
nakireṣāṁ | ninditā | martyeṣu | ye | asmākaṁ | pitaro | goṣu | yodhāḥ |
indraiṣāṁ | dṛṁhitā | māhināvānudgotrāṇi | sasṛje | daṁsanāvān |
sakhā | ha | yatra | sakhibhirnavagvairabhijñvā | satvabhirgānugman |
satyaṁ | tadindro | daśabhirdaśagvaiḥ | sūryaṁ | viveda | tamasi | kṣiyantam |
indro | madhu | saṁbhṛtamusriyāyāṁ | padvadviveda | śaphavanname | goḥ |
guhā | hitaṁ | guhyaṁ | gūḻhamapsu | haste | dadhe | dakṣiṇe | dakṣiṇāvān |
jyotirvṛṇīta | tamaso | vijānannāre | syāma | duritādabhīke |
imā | giraḥ | somapāḥ | somavṛddha | juṣasvendra | purutamasya | kāroḥ |
jyotiryajñāya | rodasī | anu | ṣyādāre | syāma | duritasya | bhūreḥ |
bhūri | ciddhi | tujato | martyasya | supārāso | vasavo | barhaṇāvat |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
indra | tvā | vṛṣabhaṁ | vayaṁ | sute | some | havāmahe |
sa | pāhi | madhvo | andhasaḥ |
indra | kratuvidaṁ | sutaṁ | somaṁ | harya | puruṣṭuta |
pibā | vṛṣasva | tātṛpim |
indra | pra | ṇo | dhitāvānaṁ | yajñaṁ | viśvebhirdevebhiḥ |
tira | stavāna | viśpate |
indra | somāḥ | suteme | tava | pra | yanti | satpate |
kṣayaṁ | candrāsendavaḥ |
dadhiṣvā | jaṭhare | sutaṁ | somamindra | vareṇyam |
tava | dyukṣāsendavaḥ |
girvaṇaḥ | pāhi | naḥ | sutaṁ | madhordhārābhirajyase |
indra | tvādātamidyaśaḥ |
abhi | dyumnāni | vaninendraṁ | sacante | akṣitā |
pītvī | somasya | vāvṛdhe |
arvāvato | nā | gahi | parāvataśca | vṛtrahan |
imā | juṣasva | no | giraḥ |
yadantarā | parāvatamarvāvataṁ | ca | hūyase |
indreha | tatā | gahi |
ā | tū | nendra | madryagghuvānaḥ | somapītaye |
haribhyāṁ | yāhyadrivaḥ |
satto | hotā | na | ṛtviyastistire | barhirānuṣak |
ayujranprātaradrayaḥ |
imā | brahma | brahmavāhaḥ | kriyantā | barhiḥ | sīda |
vīhi | śūra | puroḻāśam |
rārandhi | savaneṣu | ṇaiṣu | stomeṣu | vṛtrahan |
uktheṣvindra | girvaṇaḥ |
matayaḥ | somapāmuruṁ | rihanti | śavasaspatim |
indraṁ | vatsaṁ | na | mātaraḥ |
sa | mandasvā | hyandhaso | rādhase | tanvā | mahe |
na | stotāraṁ | nide | karaḥ |
vayamindra | tvāyavo | haviṣmanto | jarāmahe |
uta | tvamasmayurvaso |
māre | asmadvi | mumuco | haripriyārvāṅyāhi |
indra | svadhāvo | matsveha |
arvāñcaṁ | tvā | sukhe | rathe | vahatāmindra | keśinā |
ghṛtasnū | barhirāsade |
upa | naḥ | sutamā | gahi | somamindra | gavāśiram |
haribhyāṁ | yaste | asmayuḥ |
tamindra | madamā | gahi | barhiḥṣṭhāṁ | grāvabhiḥ | sutam |
kuvinnvasya | tṛpṇavaḥ |
indramitthā | giro | mamācchāguriṣitetaḥ |
āvṛte | somapītaye |
indraṁ | somasya | pītaye | stomairiha | havāmahe |
ukthebhiḥ | kuvidāgamat |
indra | somāḥ | suteme | tāndadhiṣva | śatakrato |
jaṭhare | vājinīvaso |
vidmā | hi | tvā | dhanaṁjayaṁ | vājeṣu | dadhṛṣaṁ | kave |
adhā | te | sumnamīmahe |
imamindra | gavāśiraṁ | yavāśiraṁ | ca | naḥ | piba |
āgatyā | vṛṣabhiḥ | sutam |
tubhyedindra | svaukye | somaṁ | codāmi | pītaye |
eṣa | rārantu | te | hṛdi |
tvāṁ | sutasya | pītaye | pratnamindra | havāmahe |
kuśikāso | avasyavaḥ |
ā | yāhyarvāṅupa | vandhureṣṭhāstavedanu | pradivaḥ | somapeyam |
priyā | sakhāyā | vi | mucopa | barhistvāmime | havyavāho | havante |
ā | yāhi | pūrvīrati | carṣaṇīrām̐ | aryāśiṣa | upa | no | haribhyām |
imā | hi | tvā | matayaḥ | stomataṣṭendra | havante | sakhyaṁ | juṣāṇāḥ |
ā | no | yajñaṁ | namovṛdhaṁ | sajoṣendra | deva | haribhiryāhi | tūyam |
ahaṁ | hi | tvā | matibhirjohavīmi | ghṛtaprayāḥ | sadhamāde | madhūnām |
ā | ca | tvāmetā | vṛṣaṇā | vahāto | harī | sakhāyā | sudhurā | svaṅgā |
dhānāvadindraḥ | savanaṁ | juṣāṇaḥ | sakhā | sakhyuḥ | śṛṇavadvandanāni |
kuvinmā | gopāṁ | karase | janasya | kuvidrājānaṁ | maghavannṛjīṣin |
kuvinma | ṛṣiṁ | papivāṁsaṁ | sutasya | kuvinme | vasvo | amṛtasya | śikṣāḥ |
ā | tvā | bṛhanto | harayo | yujānārvāgindra | sadhamādo | vahantu |
pra | ye | dvitā | diva | ṛñjantyātāḥ | susaṁmṛṣṭāso | vṛṣabhasya | mūrāḥ |
indra | piba | vṛṣadhūtasya | vṛṣṇā | yaṁ | te | śyenośate | jabhāra |
yasya | made | cyāvayasi | pra | kṛṣṭīryasya | made | apa | gotrā | vavartha |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
ayaṁ | te | astu | haryataḥ | somā | haribhiḥ | sutaḥ |
juṣāṇendra | haribhirnā | gahyā | tiṣṭha | haritaṁ | ratham |
haryannuṣasamarcayaḥ | sūryaṁ | haryannarocayaḥ |
vidvām̐ścikitvānharyaśva | vardhasendra | viśvābhi | śriyaḥ |
dyāmindro | haridhāyasaṁ | pṛthivīṁ | harivarpasam |
adhārayaddharitorbhūri | bhojanaṁ | yayorantarhariścarat |
jajñāno | harito | vṛṣā | viśvamā | bhāti | rocanam |
haryaśvo | haritaṁ | dhattāyudhamā | vajraṁ | bāhvorharim |
indro | haryantamarjunaṁ | vajraṁ | śukrairabhīvṛtam |
apāvṛṇoddharibhiradribhiḥ | sutamudgā | haribhirājata |
ā | mandrairindra | haribhiryāhi | mayūraromabhiḥ |
mā | tvā | ke | cinni | yamanviṁ | na | pāśino'ti | dhanveva | tām̐ | ihi |
vṛtrakhādo | valaṁrujaḥ | purāṁ | darmo | apāmajaḥ |
sthātā | rathasya | haryorabhisvarendro | dṛḻhā | cidārujaḥ |
gambhīrām̐ | udadhīm̐riva | kratuṁ | puṣyasi | geva |
pra | sugopā | yavasaṁ | dhenavo | yathā | hradaṁ | kulyevāśata |
ā | nastujaṁ | rayiṁ | bharāṁśaṁ | na | pratijānate |
vṛkṣaṁ | pakvaṁ | phalamaṅkīva | dhūnuhīndra | saṁpāraṇaṁ | vasu |
svayurindra | svarāḻasi | smaddiṣṭiḥ | svayaśastaraḥ |
sa | vāvṛdhānaujasā | puruṣṭuta | bhavā | naḥ | suśravastamaḥ |
yudhmasya | te | vṛṣabhasya | svarājograsya | yūnaḥ | sthavirasya | ghṛṣveḥ |
ajūryato | vajriṇo | vīryāṇīndra | śrutasya | mahato | mahāni |
mahām̐ | asi | mahiṣa | vṛṣṇyebhirdhanaspṛdugra | sahamāno | anyān |
eko | viśvasya | bhuvanasya | rājā | sa | yodhayā | ca | kṣayayā | ca | janān |
pra | mātrābhī | ririce | rocamānaḥ | pra | devebhirviśvato | apratītaḥ |
pra | majmanā | divendraḥ | pṛthivyāḥ | prorormaho | antarikṣādṛjīṣī |
uruṁ | gabhīraṁ | januṣābhyugraṁ | viśvavyacasamavataṁ | matīnām |
indraṁ | somāsaḥ | pradivi | sutāsaḥ | samudraṁ | na | sravatā | viśanti |
yaṁ | somamindra | pṛthivīdyāvā | garbhaṁ | na | mātā | bibhṛtastvāyā |
taṁ | te | hinvanti | tamu | te | mṛjantyadhvaryavo | vṛṣabha | pātavo |
marutvām̐ | indra | vṛṣabho | raṇāya | pibā | somamanuṣvadhaṁ | madāya |
ā | siñcasva | jaṭhare | madhvormiṁ | tvaṁ | rājāsi | pradivaḥ | sutānām |
sajoṣendra | sagaṇo | marudbhiḥ | somaṁ | piba | vṛtrahā | śūra | vidvān |
jahi | śatrūm̐rapa | mṛdho | nudasvāthābhayaṁ | kṛṇuhi | viśvato | naḥ |
uta | ṛtubhirṛtupāḥ | pāhi | somamindra | devebhiḥ | sakhibhiḥ | sutaṁ | naḥ |
yām̐ | ābhajo | maruto | ye | tvānvahanvṛtramadadhustubhyamojaḥ |
ye | tvāhihatye | maghavannavardhanye | śāmbare | harivo | ye | gaviṣṭau |
ye | tvā | nūnamanumadanti | viprāḥ | pibendra | somaṁ | sagaṇo | marudbhiḥ |
marutvantaṁ | vṛṣabhaṁ | vāvṛdhānamakavāriṁ | divyaṁ | śāsamindram |
viśvāsāhamavase | nūtanāyograṁ | sahodāmiha | taṁ | huvema |
sadyo | ha | jāto | vṛṣabhaḥ | kanīnaḥ | prabhartumāvadandhasaḥ | sutasya |
sādhoḥ | piba | pratikāmaṁ | yathā | te | rasāśiraḥ | prathamaṁ | somyasya |
yajjāyathāstadaharasya | kāmeṁ'śoḥ | pīyūṣamapibo | giriṣṭhām |
taṁ | te | mātā | pari | yoṣā | janitrī | mahaḥ | piturdamāsiñcadagre |
upasthāya | mātaramannamaiṭṭa | tigmamapaśyadabhi | somamūdhaḥ |
prayāvayannacaradgṛtso | anyānmahāni | cakre | purudhapratīkaḥ |
ugrasturāṣāḻabhibhūtyojā | yathāvaśaṁ | tanvaṁ | cakraiṣaḥ |
tvaṣṭāramindro | januṣābhibhūyāmuṣyā | somamapibaccamūṣu |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
śaṁsā | mahāmindraṁ | yasminviśvā | kṛṣṭayaḥ | somapāḥ | kāmamavyan |
yaṁ | sukratuṁ | dhiṣaṇe | vibhvataṣṭaṁ | ghanaṁ | vṛtrāṇāṁ | janayanta | devāḥ |
yaṁ | nu | nakiḥ | pṛtanāsu | svarājaṁ | dvitā | tarati | nṛtamaṁ | hariṣṭhām |
inatamaḥ | satvabhiryo | ha | śūṣaiḥ | pṛthujrayāminādāyurdasyoḥ |
sahāvā | pṛtsu | taraṇirnārvā | vyānaśī | rodasī | mehanāvān |
bhago | na | kāre | havyo | matīnāṁ | piteva | cāruḥ | suhavo | vayodhāḥ |
dhartā | divo | rajasaspṛṣṭordhvo | ratho | na | vāyurvasubhirniyutvān |
kṣapāṁ | vastā | janitā | sūryasya | vibhaktā | bhāgaṁ | dhiṣaṇeva | vājam |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
indraḥ | svāhā | pibatu | yasya | somāgatyā | tumro | vṛṣabho | marutvān |
oruvyacāḥ | pṛṇatāmebhirannairāsya | havistanvaḥ | kāmamṛdhyāḥ |
ā | te | saparyū | javase | yunajmi | yayoranu | pradivaḥ | śruṣṭimāvaḥ |
iha | tvā | dheyurharayaḥ | suśipra | pibā | tvasya | suṣutasya | cāroḥ |
gobhirmimikṣuṁ | dadhire | supāramindraṁ | jyaiṣṭhyāya | dhāyase | gṛṇānāḥ |
mandānaḥ | somaṁ | papivām̐ | ṛjīṣintsamasmabhyaṁ | purudhā | geṣaṇya |
imaṁ | kāmaṁ | mandayā | gobhiraśvaiścandravatā | rādhasā | paprathaśca |
svaryavo | matibhistubhyaṁ | viprendrāya | vāhaḥ | kuśikāso | akran |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
carṣaṇīdhṛtaṁ | maghavānamukthyamindraṁ | giro | bṛhatīrabhyanūṣata |
vāvṛdhānaṁ | puruhūtaṁ | suvṛktibhiramartyaṁ | jaramāṇaṁ | divedive |
śatakratumarṇavaṁ | śākinaṁ | naraṁ | giro | mendramupa | yanti | viśvataḥ |
vājasaniṁ | pūrbhidaṁ | tūrṇimapturaṁ | dhāmasācamabhiṣācaṁ | svarvidam |
ākare | vasorjaritā | panasyate'nehasaḥ | stubhendro | duvasyati |
vivasvataḥ | sadanā | hi | pipriye | satrāsāhamabhimātihanaṁ | stuhi |
nṛṇāmu | tvā | nṛtamaṁ | gīrbhirukthairabhi | pra | vīramarcatā | sabādhaḥ |
saṁ | sahase | purumāyo | jihīte | namo | asya | pradivaika | īśe |
pūrvīrasya | niṣṣidho | martyeṣu | purū | vasūni | pṛthivī | bibharti |
indrāya | dyāvauṣadhīrutāpo | rayiṁ | rakṣanti | jīrayo | vanāni |
tubhyaṁ | brahmāṇi | girendra | tubhyaṁ | satrā | dadhire | harivo | juṣasva |
bodhyāpiravaso | nūtanasya | sakhe | vaso | jaritṛbhyo | vayo | dhāḥ |
indra | marutveha | pāhi | somaṁ | yathā | śāryāte | apibaḥ | sutasya |
tava | praṇītī | tava | śūra | śarmannā | vivāsanti | kavayaḥ | suyajñāḥ |
sa | vāvaśāneha | pāhi | somaṁ | marudbhirindra | sakhibhiḥ | sutaṁ | naḥ |
jātaṁ | yattvā | pari | devābhūṣanmahe | bharāya | puruhūta | viśve |
aptūrye | marutāpireṣo'mandannindramanu | dātivārāḥ |
tebhiḥ | sākaṁ | pibatu | vṛtrakhādaḥ | sutaṁ | somaṁ | dāśuṣaḥ | sve | sadhasthe |
idaṁ | hyanvojasā | sutaṁ | rādhānāṁ | pate |
pibā | tvasya | girvaṇaḥ |
yaste | anu | svadhāmasatsute | ni | yaccha | tanvam |
sa | tvā | mamattu | somyam |
pra | te | aśnotu | kukṣyoḥ | prendra | brahmaṇā | śiraḥ |
pra | bāhū | śūra | rādhase |
dhānāvantaṁ | karambhiṇamapūpavantamukthinam |
indra | prātarjuṣasva | naḥ |
puroḻāśaṁ | pacatyaṁ | juṣasvendrā | gurasva | ca |
tubhyaṁ | havyāni | sisrate |
puroḻāśaṁ | ca | no | ghaso | joṣayāse | giraśca | naḥ |
vadhūyuriva | yoṣaṇām |
puroḻāśaṁ | sanaśruta | prātaḥsāve | juṣasva | naḥ |
indra | kraturhi | te | bṛhan |
mādhyaṁdinasya | savanasya | dhānāḥ | puroḻāśamindra | kṛṣveha | cārum |
pra | yatstotā | jaritā | tūrṇyartho | vṛṣāyamāṇopa | gīrbhirīṭṭe |
tṛtīye | dhānāḥ | savane | puruṣṭuta | puroḻāśamāhutaṁ | māmahasva | naḥ |
ṛbhumantaṁ | vājavantaṁ | tvā | kave | prayasvantopa | śikṣema | dhītibhiḥ |
pūṣaṇvate | te | cakṛmā | karambhaṁ | harivate | haryaśvāya | dhānāḥ |
apūpamaddhi | sagaṇo | marudbhiḥ | somaṁ | piba | vṛtrahā | śūra | vidvān |
prati | dhānā | bharata | tūyamasmai | puroḻāśaṁ | vīratamāya | nṛṇām |
divedive | sadṛśīrindra | tubhyaṁ | vardhantu | tvā | somapeyāya | dhṛṣṇo |
indrāparvatā | bṛhatā | rathena | vāmīriṣā | vahataṁ | suvīrāḥ |
vītaṁ | havyānyadhvareṣu | devā | vardhethāṁ | gīrbhiriḻayā | madantā |
tiṣṭhā | su | kaṁ | maghavanmā | parā | gāḥ | somasya | nu | tvā | suṣutasya | yakṣi |
piturna | putraḥ | sicamā | rabhe | tendra | svādiṣṭhayā | girā | śacīvaḥ |
śaṁsāvādhvaryo | prati | me | gṛṇīhīndrāya | vāhaḥ | kṛṇavāva | juṣṭam |
edaṁ | barhiryajamānasya | sīdāthā | ca | bhūdukthamindrāya | śastam |
jāyedastaṁ | maghavantsedu | yonistadittvā | yuktā | harayo | vahantu |
yadā | kadā | ca | sunavāma | somamagniṣṭvā | dūto | dhanvātyaccha |
parā | yāhi | maghavannā | ca | yāhīndra | bhrātarubhayatrā | te | artham |
yatrā | rathasya | bṛhato | nidhānaṁ | vimocanaṁ | vājino | rāsabhasya |
apāḥ | somamastamindra | pra | yāhi | kalyāṇīrjāyā | suraṇaṁ | gṛhe | te |
yatrā | rathasya | bṛhato | nidhānaṁ | vimocanaṁ | vājino | dakṣiṇāvat |
ime | bhojāṅgiraso | virūpā | divasputrāso | asurasya | vīrāḥ |
viśvāmitrāya | dadato | maghāni | sahasrasāve | pra | tirantāyuḥ |
rūpaṁrūpaṁ | maghavā | bobhavīti | māyāḥ | kṛṇvānastanvaṁ | pari | svām |
triryaddivaḥ | pari | muhūrtamāgātsvairmantrairanṛtupā | ṛtāvā |
mahām̐ | ṛṣirdevajā | devajūto'stabhnātsindhumarṇavaṁ | nṛcakṣāḥ |
viśvāmitro | yadavahatsudāsamapriyāyata | kuśikebhirindraḥ |
haṁseva | kṛṇutha | ślokamadribhirmadanto | gīrbhiradhvare | sute | sacā |
devebhirviprā | ṛṣayo | nṛcakṣaso | vi | pibadhvaṁ | kuśikāḥ | somyaṁ | madhu |
upa | preta | kuśikāścetayadhvamaśvaṁ | rāye | pra | muñcatā | sudāsaḥ |
rājā | vṛtraṁ | jaṅghanatprāgapāgudagathā | yajāte | varā | pṛthivyāḥ |
yeme | rodasī | ubhe | ahamindramatuṣṭavam |
viśvāmitrasya | rakṣati | brahmedaṁ | bhārataṁ | janam |
viśvāmitrārāsata | brahmendrāya | vajriṇe |
karadinnaḥ | surādhasaḥ |
kiṁ | te | kṛṇvanti | kīkaṭeṣu | gāvo | nāśiraṁ | duhre | na | tapanti | gharmam |
ā | no | bhara | pramagandasya | vedo | naicāśākhaṁ | maghavanrandhayā | naḥ |
sasarparīramatiṁ | bādhamānā | bṛhanmimāya | jamadagnidattā |
ā | sūryasya | duhitā | tatāna | śravo | deveṣvamṛtamajuryam |
sasarparīrabharattūyamebhyo'dhi | śravaḥ | pāñcajanyāsu | kṛṣṭiṣu |
sā | pakṣyā | navyamāyurdadhānā | yāṁ | me | palastijamadagnayo | daduḥ |
sthirau | gāvau | bhavatāṁ | vīḻurakṣo | meṣā | vi | varhi | mā | yugaṁ | vi | śāri |
indraḥ | pātalye | dadatāṁ | śarītorariṣṭaneme | abhi | naḥ | sacasva |
balaṁ | dhehi | tanūṣu | no | balamindrānaḻutsu | naḥ |
balaṁ | tokāya | tanayāya | jīvase | tvaṁ | hi | baladāsi |
abhi | vyayasva | khadirasya | sāramojo | dhehi | spandane | śiṁśapāyām |
akṣa | vīḻo | vīḻita | vīḻayasva | mā | yāmādasmādava | jīhipo | naḥ |
ayamasmānvanaspatirmā | ca | hā | mā | ca | rīriṣat |
svastyā | gṛhebhyāvasā | ā | vimocanāt |
indrotibhirbahulābhirno | adya | yācchreṣṭhābhirmaghavañchūra | jinva |
yo | no | dveṣṭyadharaḥ | saspadīṣṭa | yamu | dviṣmastamu | prāṇo | jahātu |
paraśuṁ | cidvi | tapati | śimbalaṁ | cidvi | vṛścati |
ukhā | cidindra | yeṣantī | prayastā | phenamasyati |
na | sāyakasya | cikite | janāso | lodhaṁ | nayanti | paśu | manyamānāḥ |
nāvājinaṁ | vājinā | hāsayanti | na | gardabhaṁ | puro | aśvānnayanti |
imendra | bharatasya | putrāpapitvaṁ | cikiturna | prapitvam |
hinvantyaśvamaraṇaṁ | na | nityaṁ | jyāvājaṁ | pari | ṇayantyājau |
imaṁ | mahe | vidathyāya | śūṣaṁ | śaśvatkṛtveḍyāya | pra | jabhruḥ |
śṛṇotu | no | damyebhiranīkaiḥ | śṛṇotvagnirdivyairajasraḥ |
mahi | mahe | dive | arcā | pṛthivyai | kāmo | mecchañcarati | prajānan |
yayorha | stome | vidatheṣu | devāḥ | saparyavo | mādayante | sacāyoḥ |
yuvorṛtaṁ | rodasī | satyamastu | mahe | ṣu | ṇaḥ | suvitāya | pra | bhūtam |
idaṁ | dive | namo | agne | pṛthivyai | saparyāmi | prayasā | yāmi | ratnam |
uto | hi | vāṁ | pūrvyāvividra | ṛtāvarī | rodasī | satyavācaḥ |
naraścidvāṁ | samithe | śūrasātau | vavandire | pṛthivi | vevidānāḥ |
ko | addhā | veda | keha | pra | vocaddevām̐ | acchā | pathyā | kā | sameti |
dadṛśraiṣāmavamā | sadāṁsi | pareṣu | yā | guhyeṣu | vrateṣu |
kavirnṛcakṣābhi | ṣīmacaṣṭa | ṛtasya | yonā | vighṛte | madantī |
nānā | cakrāte | sadanaṁ | yathā | veḥ | samānena | kratunā | saṁvidāne |
samānyā | viyute | dūreante | dhruve | pade | tasthaturjāgarūke |
uta | svasārā | yuvatī | bhavantī | ādu | bruvāte | mithunāni | nāma |
viśvedete | janimā | saṁ | vivikto | maho | devānbibhratī | na | vyathete |
ejaddhruvaṁ | patyate | viśvamekaṁ | caratpatatri | viṣuṇaṁ | vi | jātam |
sanā | purāṇamadhyemyārānmahaḥ | piturjaniturjāmi | tannaḥ |
devāso | yatra | panitāraivairurau | pathi | vyute | tasthurantaḥ |
imaṁ | stomaṁ | rodasī | pra | bravīmyṛdūdarāḥ | śṛṇavannagnijihvāḥ |
mitraḥ | samrājo | varuṇo | yuvānādityāsaḥ | kavayaḥ | paprathānāḥ |
hiraṇyapāṇiḥ | savitā | sujihvastrirā | divo | vidathe | patyamānaḥ |
deveṣu | ca | savitaḥ | ślokamaśrerādasmabhyamā | suva | sarvatātim |
sukṛtsupāṇiḥ | svavām̐ | ṛtāvā | devastvaṣṭāvase | tāni | no | dhāt |
pūṣaṇvanta | ṛbhavo | mādayadhvamūrdhvagrāvāṇo | adhvaramataṣṭa |
vidyudrathā | maruta | ṛṣṭimanto | divo | maryā | ṛtajātāyāsaḥ |
sarasvatī | śṛṇavanyajñiyāso | dhātā | rayiṁ | sahavīraṁ | turāsaḥ |
viṣṇuṁ | stomāsaḥ | purudasmamarkā | bhagasyeva | kāriṇo | yāmani | gman |
urukramaḥ | kakuho | yasya | pūrvīrna | mardhanti | yuvatayo | janitrīḥ |
indro | viśvairvīryaiḥ | patyamānobhe | ā | paprau | rodasī | mahitvā |
puraṁdaro | vṛtrahā | dhṛṣṇuṣeṇaḥ | saṁgṛbhyā | nā | bharā | bhūri | paśvaḥ |
nāsatyā | me | pitarā | bandhupṛcchā | sajātyamaśvinoścāru | nāma |
yuvaṁ | hi | stho | rayidau | no | rayīṇāṁ | dātraṁ | rakṣethe | akavairadabdhā |
mahattadvaḥ | kavayaścāru | nāma | yaddha | devā | bhavatha | viśvendre |
sakha | ṛbhubhiḥ | puruhūta | priyebhirimāṁ | dhiyaṁ | sātaye | takṣatā | naḥ |
aryamā | ṇo | aditiryajñiyāso'dabdhāni | varuṇasya | vratāni |
yuyota | no | anapatyāni | gantoḥ | prajāvānnaḥ | paśumām̐ | astu | gātuḥ |
devānāṁ | dūtaḥ | purudha | prasūto'nāgānno | vocatu | sarvatātā |
śṛṇotu | naḥ | pṛthivī | dyaurutāpaḥ | sūryo | nakṣatrairurvantarikṣam |
śṛṇvantu | no | vṛṣaṇaḥ | parvatāso | dhruvakṣemāseḻayā | madantaḥ |
ādityairno | aditiḥ | śṛṇotu | yacchantu | no | marutaḥ | śarma | bhadram |
sadā | sugaḥ | pitumām̐ | astu | panthā | madhvā | devauṣadhīḥ | saṁ | pipṛkta |
bhago | me | agne | sakhye | na | mṛdhyodrāyo | aśyāṁ | sadanaṁ | purukṣoḥ |
svadasva | havyā | samiṣo | didīhyasmadryaksaṁ | mimīhi | śravāṁsi |
viśvām̐ | agne | pṛtsu | tāñjeṣi | śatrūnahā | viśvā | sumanā | dīdihī | naḥ |
uṣasaḥ | pūrvādha | yadvyūṣurmahadvi | jajñe | akṣaraṁ | pade | goḥ |
vratā | devānāmupa | nu | prabhūṣanmahaddevānāmasuratvamekam |
mo | ṣū | ṇo | atra | juhuranta | devā | mā | pūrve | agne | pitaraḥ | padajñāḥ |
purāṇyoḥ | sadmanoḥ | keturantarmahaddevānāmasuratvamekam |
vi | me | purutrā | patayanti | kāmāḥ | śamyacchā | dīdye | pūrvyāṇi |
samiddhe | agnāvṛtamidvadema | mahaddevānāmasuratvamekam |
samāno | rājā | vibhṛtaḥ | purutrā | śaye | śayāsu | prayuto | vanānu |
anyā | vatsaṁ | bharati | kṣeti | mātā | mahaddevānāmasuratvamekam |
ākṣitpūrvāsvaparānūrutsadyo | jātāsu | taruṇīṣvantaḥ |
antarvatīḥ | suvate | apravītā | mahaddevānāmasuratvamekam |
śayuḥ | parastādadha | nu | dvimātābandhanaścarati | vatsaikaḥ |
mitrasya | tā | varuṇasya | vratāni | mahaddevānāmasuratvamekam |
dvimātā | hotā | vidatheṣu | samrāḻanvagraṁ | carati | kṣeti | budhnaḥ |
pra | raṇyāni | raṇyavāco | bharante | mahaddevānāmasuratvamekam |
śūrasyeva | yudhyato | antamasya | pratīcīnaṁ | dadṛśe | viśvamāyat |
antarmatiścarati | niṣṣidhaṁ | gormahaddevānāmasuratvamekam |
ni | veveti | palito | dūtāsvantarmahām̐ścarati | rocanena |
vapūṁṣi | bibhradabhi | no | vi | caṣṭe | mahaddevānāmasuratvamekam |
viṣṇurgopāḥ | paramaṁ | pāti | pāthaḥ | priyā | dhāmānyamṛtā | dadhānaḥ |
agniṣṭā | viśvā | bhuvanāni | veda | mahaddevānāmasuratvamekam |
nānā | cakrāte | yamyā | vapūṁṣi | tayoranyadrocate | kṛṣṇamanyat |
śyāvī | ca | yadaruṣī | ca | svasārau | mahaddevānāmasuratvamekam |
mātā | ca | yatra | duhitā | ca | dhenū | sabardughe | dhāpayete | samīcī |
ṛtasya | te | sadasīḻe | antarmahaddevānāmasuratvamekam |
anyasyā | vatsaṁ | rihatī | mimāya | kayā | bhuvā | ni | dadhe | dhenurūdhaḥ |
ṛtasya | sā | payasāpinvateḻā | mahaddevānāmasuratvamekam |
padyā | vaste | pururūpā | vapūṁṣyūrdhvā | tasthau | tryaviṁ | rerihāṇā |
ṛtasya | sadma | vi | carāmi | vidvānmahaddevānāmasuratvamekam |
pade | iva | nihite | dasme | antastayoranyadguhyamāviranyat |
sadhrīcīnā | pathyā | sā | viṣūcī | mahaddevānāmasuratvamekam |
ā | dhenavo | dhunayantāmaśiśvīḥ | sabardughāḥ | śaśayāpradugdhāḥ |
navyānavyā | yuvatayo | bhavantīrmahaddevānāmasuratvamekam |
yadanyāsu | vṛṣabho | roravīti | so | anyasminyūthe | ni | dadhāti | retaḥ |
sa | hi | kṣapāvāntsa | bhagaḥ | sa | rājā | mahaddevānāmasuratvamekam |
vīrasya | nu | svaśvyaṁ | janāsaḥ | pra | nu | vocāma | vidurasya | devāḥ |
ṣoḻhā | yuktāḥ | pañcapañcā | vahanti | mahaddevānāmasuratvamekam |
devastvaṣṭā | savitā | viśvarūpaḥ | pupoṣa | prajāḥ | purudhā | jajāna |
imā | ca | viśvā | bhuvanānyasya | mahaddevānāmasuratvamekam |
mahī | samairaccamvā | samīcī | ubhe | te | asya | vasunā | nyṛṣṭe |
śṛṇve | vīro | vindamāno | vasūni | mahaddevānāmasuratvamekam |
imāṁ | ca | naḥ | pṛthivīṁ | viśvadhāyopa | kṣeti | hitamitro | na | rājā |
puraḥsadaḥ | śarmasado | na | vīrā | mahaddevānāmasuratvamekam |
niṣṣidhvarīstauṣadhīrutāpo | rayiṁ | tendra | pṛthivī | bibharti |
sakhāyaste | vāmabhājaḥ | syāma | mahaddevānāmasuratvamekam |
na | tā | minanti | māyino | na | dhīrā | vratā | devānāṁ | prathamā | dhruvāṇi |
na | rodasī | adruhā | vedyābhirna | parvatā | niname | tasthivāṁsaḥ |
ṣaḍbhārām̐ | eko | acaranbibhartyṛtaṁ | varṣiṣṭhamupa | gāvāguḥ |
tisro | mahīruparāstasthuratyā | guhā | dve | nihite | darśyekā |
tripājasyo | vṛṣabho | viśvarūpota | tryudhā | purudha | prajāvān |
tryanīkaḥ | patyate | māhināvāntsa | retodhā | vṛṣabhaḥ | śaśvatīnām |
abhīkāsāṁ | padavīrabodhyādityānāmahve | cāru | nāma |
āpaścidasmāramanta | devīḥ | pṛthagvrajantīḥ | pari | ṣīmavṛñjan |
trī | ṣadhasthā | sindhavastriḥ | kavīnāmuta | trimātā | vidatheṣu | samrāṭ |
ṛtāvarīryoṣaṇāstisro | apyāstrirā | divo | vidathe | patyamānāḥ |
trirā | divaḥ | savitarvāryāṇi | divedivā | suva | trirno | ahnaḥ |
tridhātu | rāyā | suvā | vasūni | bhaga | trātardhiṣaṇe | sātaye | dhāḥ |
trirā | divaḥ | savitā | soṣavīti | rājānā | mitrāvaruṇā | supāṇī |
āpaścidasya | rodasī | cidurvī | ratnaṁ | bhikṣanta | savituḥ | savāya |
triruttamā | dūṇaśā | rocanāni | trayo | rājantyasurasya | vīrāḥ |
ṛtāvāneṣirā | dūḻabhāsastrirā | divo | vidathe | santu | devāḥ |
pra | me | vivikvām̐ | avidanmanīṣāṁ | dhenuṁ | carantīṁ | prayutāmagopām |
sadyaścidyā | duduhe | bhūri | dhāserindrastadagniḥ | panitāro | asyāḥ |
indraḥ | su | pūṣā | vṛṣaṇā | suhastā | divo | na | prītāḥ | śaśayaṁ | duduhre |
viśve | yadasyāṁ | raṇayanta | devāḥ | pra | vo'tra | vasavaḥ | sumnamaśyām |
yā | jāmayo | vṛṣṇecchanti | śaktiṁ | namasyantīrjānate | garbhamasmin |
acchā | putraṁ | dhenavo | vāvaśānā | mahaścaranti | bibhrataṁ | vapūṁṣi |
acchā | vivakmi | rodasī | sumeke | grāvṇo | yujāno | adhvare | manīṣā |
imo | te | manave | bhūrivārordhvā | bhavanti | darśatā | yajatrāḥ |
yā | te | jihvā | madhumatī | sumedhāgne | deveṣūcyatorūcī |
tayeha | viśvām̐ | avase | yajatrānā | sādaya | pāyayā | cā | madhūni |
yā | te | agne | parvatasyeva | dhārāsaścantī | pīpayaddeva | citrā |
tāmasmabhyaṁ | pramatiṁ | jātavedo | vaso | rāsva | sumatiṁ | viśvajanyām |
dhenuḥ | pratnasya | kāmyaṁ | duhānāntaḥ | putraścarati | dakṣiṇāyāḥ |
ā | dyotaniṁ | vahati | śubhrayāmoṣasaḥ | stomo | aśvināvajīgaḥ |
suyugvahanti | prati | vāmṛtenordhvā | bhavanti | pitareva | medhāḥ |
jarethāmasmadvi | paṇermanīṣāṁ | yuvoravaścakṛmā | yātamarvāk |
suyugbhiraśvaiḥ | suvṛtā | rathena | dasrāvimaṁ | śṛṇutaṁ | ślokamadreḥ |
kimaṅga | vāṁ | pratyavartiṁ | gamiṣṭhāhurviprāso | aśvinā | purājāḥ |
ā | manyethāmā | gataṁ | kaccidevairviśve | janāso | aśvinā | havante |
imā | hi | vāṁ | goṛjīkā | madhūni | pra | mitrāso | na | dadurusro | agre |
tiraḥ | purū | cidaśvinā | rajāṁsyāṅgūṣo | vāṁ | maghavānā | janeṣu |
eha | yātaṁ | pathibhirdevayānairdasrāvime | vāṁ | nidhayo | madhūnām |
purāṇamokaḥ | sakhyaṁ | śivaṁ | vāṁ | yuvornarā | draviṇaṁ | jahnāvyām |
punaḥ | kṛṇvānāḥ | sakhyā | śivāni | madhvā | madema | saha | nū | samānāḥ |
aśvinā | vāyunā | yuvaṁ | sudakṣā | niyudbhiśca | sajoṣasā | yuvānā |
nāsatyā | tiroahnyaṁ | juṣāṇā | somaṁ | pibatamasridhā | sudānū |
aśvinā | pari | vāmiṣaḥ | purūcīrīyurgīrbhiryatamānāmṛdhrāḥ |
ratho | ha | vāmṛtajādrijūtaḥ | pari | dyāvāpṛthivī | yāti | sadyaḥ |
aśvinā | madhuṣuttamo | yuvākuḥ | somastaṁ | pātamā | gataṁ | duroṇe |
ratho | ha | vāṁ | bhūri | varpaḥ | karikratsutāvato | niṣkṛtamāgamiṣṭhaḥ |
mitro | janānyātayati | bruvāṇo | mitro | dādhāra | pṛthivīmuta | dyām |
mitraḥ | kṛṣṭīranimiṣābhi | caṣṭe | mitrāya | havyaṁ | ghṛtavajjuhota |
pra | sa | mitra | marto | astu | prayasvānyastāditya | śikṣati | vratena |
na | hanyate | na | jīyate | tvoto | nainamaṁho | aśnotyantito | na | dūrāt |
anamīvāseḻayā | madanto | mitajñavo | varimannā | pṛthivyāḥ |
ādityasya | vratamupakṣiyanto | vayaṁ | mitrasya | sumatau | syāma |
ayaṁ | mitro | namasyaḥ | suśevo | rājā | sukṣatro | ajaniṣṭa | vedhāḥ |
tasya | vayaṁ | sumatau | yajñiyasyāpi | bhadre | saumanase | syāma |
mahām̐ | ādityo | namasopasadyo | yātayajjano | gṛṇate | suśevaḥ |
tasmaitatpanyatamāya | juṣṭamagnau | mitrāya | havirā | juhota |
mitrasya | carṣaṇīdhṛto'vo | devasya | sānasi |
dyumnaṁ | citraśravastamam |
abhi | yo | mahinā | divaṁ | mitro | babhūva | saprathāḥ |
abhi | śravobhiḥ | pṛthivīm |
mitrāya | pañca | yemire | janābhiṣṭiśavase |
sa | devānviśvānbibharti |
mitro | deveṣvāyuṣu | janāya | vṛktabarhiṣe |
iṣeṣṭavratā | akaḥ |
iheha | vo | manasā | bandhutā | narośijo | jagmurabhi | tāni | vedasā |
yābhirmāyābhiḥ | pratijūtivarpasaḥ | saudhanvanā | yajñiyaṁ | bhāgamānaśa |
yābhiḥ | śacībhiścamasām̐ | apiṁśata | yayā | dhiyā | gāmariṇīta | carmaṇaḥ |
yena | harī | manasā | niratakṣata | tena | devatvamṛbhavaḥ | samānaśa |
indrasya | sakhyamṛbhavaḥ | samānaśurmanornapāto | apaso | dadhanvire |
saudhanvanāso | amṛtatvamerire | viṣṭvī | śamībhiḥ | sukṛtaḥ | sukṛtyayā |
indreṇa | yātha | sarathaṁ | sute | sacām̐ | atho | vaśānāṁ | bhavathā | saha | śriyā |
na | vaḥ | pratimai | sukṛtāni | vāghataḥ | saudhanvanā | ṛbhavo | vīryāṇi | ca |
indra | ṛbhubhirvājavadbhiḥ | samukṣitaṁ | sutaṁ | somamā | vṛṣasvā | gabhastyoḥ |
dhiyeṣito | maghavandāśuṣo | gṛhe | saudhanvanebhiḥ | saha | matsvā | nṛbhiḥ |
indra | ṛbhumānvājavānmatsveha | no'smintsavane | śacyā | puruṣṭuta |
imāni | tubhyaṁ | svasarāṇi | yemire | vratā | devānāṁ | manuṣaśca | dharmabhiḥ |
indra | ṛbhubhirvājibhirvājayanniha | stomaṁ | jariturupa | yāhi | yajñiyam |
śataṁ | ketebhiriṣirebhirāyave | sahasraṇītho | adhvarasya | homani |
uṣo | vājena | vājini | pracetāḥ | stomaṁ | juṣasva | gṛṇato | maghoni |
purāṇī | devi | yuvatiḥ | puraṁdhiranu | vrataṁ | carasi | viśvavāre |
uṣo | devyamartyā | vi | bhāhi | candrarathā | sūnṛterayantī |
ā | tvā | vahantu | suyamāso | aśvā | hiraṇyavarṇāṁ | pṛthupājaso | ye |
uṣaḥ | pratīcī | bhuvanāni | viśvordhvā | tiṣṭhasyamṛtasya | ketuḥ |
samānamarthaṁ | caraṇīyamānā | cakramiva | navyasyā | vavṛtsva |
ava | syūmeva | cinvatī | maghonyuṣā | yāti | svasarasya | patnī |
svarjanantī | subhagā | sudaṁsāntāddivaḥ | paprathā | pṛthivyāḥ |
acchā | vo | devīmuṣasaṁ | vibhātīṁ | pra | vo | bharadhvaṁ | namasā | suvṛktim |
ūrdhvaṁ | madhudhā | divi | pājo | aśretpra | rocanā | ruruce | raṇvasaṁdṛk |
ṛtāvarī | divo | arkairabodhyā | revatī | rodasī | citramasthāt |
āyatīmagnoṣasaṁ | vibhātīṁ | vāmameṣi | draviṇaṁ | bhikṣamāṇaḥ |
ṛtasya | budhnoṣasāmiṣaṇyanvṛṣā | mahī | rodasī | ā | viveśa |
mahī | mitrasya | varuṇasya | māyā | candreva | bhānuṁ | vi | dadhe | purutrā |
imo | vāṁ | bhṛmayo | manyamānā | yuvāvate | na | tujyābhūvan |
kva | tyadindrāvaruṇā | yaśo | vāṁ | yena | smā | sinaṁ | bharathaḥ | sakhibhyaḥ |
ayamu | vāṁ | purutamo | rayīyañchaśvattamamavase | johavīti |
sajoṣāvindrāvaruṇā | marudbhirdivā | pṛthivyā | śṛṇutaṁ | havaṁ | me |
asme | tadindrāvaruṇā | vasu | ṣyādasme | rayirmarutaḥ | sarvavīraḥ |
asmānvarūtrīḥ | śaraṇairavantvasmānhotrā | bhāratī | dakṣiṇābhiḥ |
bṛhaspate | juṣasva | no | havyāni | viśvadevya |
rāsva | ratnāni | dāśuṣe |
śucimarkairbṛhaspatimadhvareṣu | namasyata |
anāmyojā | cake |
vṛṣabhaṁ | carṣaṇīnāṁ | viśvarūpamadābhyam |
bṛhaspatiṁ | vareṇyam |
iyaṁ | te | pūṣannāghṛṇe | suṣṭutirdeva | navyasī |
asmābhistubhyaṁ | śasyate |
tāṁ | juṣasva | giraṁ | mama | vājayantīmavā | dhiyam |
vadhūyuriva | yoṣaṇām |
yo | viśvābhi | vipaśyati | bhuvanā | saṁ | ca | paśyati |
sa | naḥ | pūṣāvitā | bhuvat |
tatsaviturvareṇyaṁ | bhargo | devasya | dhīmahi |
dhiyo | yo | naḥ | pracodayāt |
devasya | saviturvayaṁ | vājayantaḥ | puraṁdhyā |
bhagasya | rātimīmahe |
devaṁ | naraḥ | savitāraṁ | viprā | yajñaiḥ | suvṛktibhiḥ |
namasyanti | dhiyeṣitāḥ |
somo | jigāti | gātuviddevānāmeti | niṣkṛtam |
ṛtasya | yonimāsadam |
somo | asmabhyaṁ | dvipade | catuṣpade | ca | paśave |
anamīveṣaskarat |
asmākamāyurvardhayannabhimātīḥ | sahamānaḥ |
somaḥ | sadhasthamāsadat |
ā | no | mitrāvaruṇā | ghṛtairgavyūtimukṣatam |
madhvā | rajāṁsi | sukratū |
uruśaṁsā | namovṛdhā | mahnā | dakṣasya | rājathaḥ |
drāghiṣṭhābhiḥ | śucivratā |
gṛṇānā | jamadagninā | yonāvṛtasya | sīdatam |
pātaṁ | somamṛtāvṛdhā |
tvāṁ | hyagne | sadamitsamanyavo | devāso | devamaratiṁ | nyerireti | kratvā | nyerire |
amartyaṁ | yajata | martyeṣvā | devamādevaṁ | janata | pracetasaṁ | viśvamādevaṁ | janata | pracetasam |
sa | bhrātaraṁ | varuṇamagnā | vavṛtsva | devām̐ | acchā | sumatī | yajñavanasaṁ | jyeṣṭhaṁ | yajñavanasam |
ṛtāvānamādityaṁ | carṣaṇīdhṛtaṁ | rājānaṁ | carṣaṇīdhṛtam |
sakhe | sakhāyamabhyā | vavṛtsvāśuṁ | na | cakraṁ | rathyeva | raṁhyāsmabhyaṁ | dasma | raṁhyā |
agne | mṛḻīkaṁ | varuṇe | sacā | vido | marutsu | viśvabhānuṣu |
tokāya | tuje | śuśucāna | śaṁ | kṛdhyasmabhyaṁ | dasma | śaṁ | kṛdhi |
tvaṁ | no | agne | varuṇasya | vidvāndevasya | heḻo'va | yāsisīṣṭhāḥ |
yajiṣṭho | vahnitamaḥ | śośucāno | viśvā | dveṣāṁsi | pra | mumugdhyasmat |
sa | tvaṁ | no | agne'vamo | bhavotī | nediṣṭho | asyoṣaso | vyuṣṭau |
ava | yakṣva | no | varuṇaṁ | rarāṇo | vīhi | mṛḻīkaṁ | suhavo | naidhi |
asya | śreṣṭhā | subhagasya | saṁdṛgdevasya | citratamā | martyeṣu |
śuci | ghṛtaṁ | na | taptamaghnyāyāḥ | spārhā | devasya | maṁhaneva | dhenoḥ |
trirasya | tā | paramā | santi | satyā | spārhā | devasya | janimānyagneḥ |
anante | antaḥ | parivītāgācchuciḥ | śukro | aryo | rorucānaḥ |
sa | dūto | viśvedabhi | vaṣṭi | sadmā | hotā | hiraṇyaratho | raṁsujihvaḥ |
rohidaśvo | vapuṣyo | vibhāvā | sadā | raṇvaḥ | pitumatīva | saṁsat |
sa | cetayanmanuṣo | yajñabandhuḥ | pra | taṁ | mahyā | raśanayā | nayanti |
sa | kṣetyasya | duryāsu | sādhandevo | martasya | sadhanitvamāpa |
sa | tū | no | agnirnayatu | prajānannacchā | ratnaṁ | devabhaktaṁ | yadasya |
dhiyā | yadviśve | amṛtākṛṇvandyauṣpitā | janitā | satyamukṣan |
sa | jāyata | prathamaḥ | pastyāsu | maho | budhne | rajaso | asya | yonau |
apādaśīrṣā | guhamāno | antāyoyuvāno | vṛṣabhasya | nīḻe |
pra | śardhārta | prathamaṁ | vipanyām̐ | ṛtasya | yonā | vṛṣabhasya | nīḻe |
spārho | yuvā | vapuṣyo | vibhāvā | sapta | priyāso'janayanta | vṛṣṇe |
asmākamatra | pitaro | manuṣyābhi | pra | sedurṛtamāśuṣāṇāḥ |
aśmavrajāḥ | sudughā | vavre | antarudusrājannuṣaso | huvānāḥ |
te | marmṛjata | dadṛvāṁso | adriṁ | tadeṣāmanye | abhito | vi | vocan |
paśvayantrāso | abhi | kāramarcanvidanta | jyotiścakṛpanta | dhībhiḥ |
te | gavyatā | manasā | dṛdhramubdhaṁ | gā | yemānaṁ | pari | ṣantamadrim |
dṛḻhaṁ | naro | vacasā | daivyena | vrajaṁ | gomantamuśijo | vi | vavruḥ |
te | manvata | prathamaṁ | nāma | dhenostriḥ | sapta | mātuḥ | paramāṇi | vindan |
tajjānatīrabhyanūṣata | vrāvirbhuvadaruṇīryaśasā | goḥ |
neśattamo | dudhitaṁ | rocata | dyauruddevyoṣaso | bhānurarta |
ā | sūryo | bṛhatastiṣṭhadajrām̐ | ṛju | marteṣu | vṛjinā | ca | paśyan |
āditpaścā | bubudhānā | vyakhyannādidratnaṁ | dhārayanta | dyubhaktam |
viśve | viśvāsu | duryāsu | devā | mitra | dhiye | varuṇa | satyamastu |
acchā | voceya | śuśucānamagniṁ | hotāraṁ | viśvabharasaṁ | yajiṣṭham |
śucyūdho | atṛṇanna | gavāmandho | na | pūtaṁ | pariṣiktamaṁśoḥ |
viśveṣāmaditiryajñiyānāṁ | viśveṣāmatithirmānuṣāṇām |
agnirdevānāmavāvṛṇānaḥ | sumṛḻīko | bhavatu | jātavedāḥ |
yo | martyeṣvamṛta | ṛtāvā | devo | deveṣvaratirnidhāyi |
hotā | yajiṣṭho | mahnā | śucadhyai | havyairagnirmanuṣerayadhyai |
iha | tvaṁ | sūno | sahaso | no | adya | jāto | jātām̐ | ubhayām̐ | antaragne |
dūteyase | yuyujāna | ṛṣva | ṛjumuṣkānvṛṣaṇaḥ | śukrām̐śca |
atyā | vṛdhasnū | rohitā | ghṛtasnū | ṛtasya | manye | manasā | javiṣṭhā |
antarīyase | aruṣā | yujāno | yuṣmām̐śca | devānviśā | ca | martān |
aryamaṇaṁ | varuṇaṁ | mitrameṣāmindrāviṣṇū | maruto | aśvinota |
svaśvo | agne | surathaḥ | surādhaidu | vaha | suhaviṣe | janāya |
gomām̐ | agne'vimām̐ | aśvī | yajño | nṛvatsakhā | sadamidapramṛṣyaḥ |
iḻāvām̐ | eṣo | asura | prajāvāndīrgho | rayiḥ | pṛthubudhnaḥ | sabhāvān |
yastedhmaṁ | jabharatsiṣvidāno | mūrdhānaṁ | vā | tatapate | tvāyā |
bhuvastasya | svatavām̐ḥ | pāyuragne | viśvasmātsīmaghāyatoruṣya |
yaste | bharādanniyate | cidannaṁ | niśiṣanmandramatithimudīrat |
ā | devayurinadhate | duroṇe | tasminrayirdhruvo | astu | dāsvān |
yastvā | doṣā | yoṣasi | praśaṁsātpriyaṁ | vā | tvā | kṛṇavate | haviṣmān |
aśvo | na | sve | damā | hemyāvāntamaṁhasaḥ | pīparo | dāśvāṁsam |
yastubhyamagne | amṛtāya | dāśadduvastve | kṛṇavate | yatasruk |
na | sa | rāyā | śaśamāno | vi | yoṣannainamaṁhaḥ | pari | varadaghāyoḥ |
yasya | tvamagne | adhvaraṁ | jujoṣo | devo | martasya | sudhitaṁ | rarāṇaḥ |
prītedasaddhotrā | sā | yaviṣṭhāsāma | yasya | vidhato | vṛdhāsaḥ |
cittimacittiṁ | cinavadvi | vidvānpṛṣṭheva | vītā | vṛjinā | ca | martān |
rāye | ca | naḥ | svapatyāya | deva | ditiṁ | ca | rāsvāditimuruṣya |
kaviṁ | śaśāsuḥ | kavayo'dabdhā | nidhārayanto | duryāsvāyoḥ |
atastvaṁ | dṛśyām̐ | agnaitānpaḍbhiḥ | paśyeradbhutām̐ | aryaivaiḥ |
tvamagne | vāghate | supraṇītiḥ | sutasomāya | vidhate | yaviṣṭha |
ratnaṁ | bhara | śaśamānāya | ghṛṣve | pṛthu | ścandramavase | carṣaṇiprāḥ |
adhā | ha | yadvayamagne | tvāyā | paḍbhirhastebhiścakṛmā | tanūbhiḥ |
rathaṁ | na | kranto | apasā | bhurijorṛtaṁ | yemuḥ | sudhyāśuṣāṇāḥ |
adhā | māturuṣasaḥ | sapta | viprā | jāyemahi | prathamā | vedhaso | nṝn |
divasputrāṅgiraso | bhavemādriṁ | rujema | dhaninaṁ | śucantaḥ |
adhā | yathā | naḥ | pitaraḥ | parāsaḥ | pratnāso | agna | ṛtamāśuṣāṇāḥ |
śucīdayandīdhitimukthaśāsaḥ | kṣāmā | bhindanto | aruṇīrapa | vran |
sukarmāṇaḥ | suruco | devayanto'yo | na | devā | janimā | dhamantaḥ |
śucanto | agniṁ | vavṛdhantendramūrvaṁ | gavyaṁ | pariṣadanto | agman |
ā | yūtheva | kṣumati | paśvo | akhyaddevānāṁ | yajjanimāntyugra |
martānāṁ | cidurvaśīrakṛpranvṛdhe | cidaryoparasyāyoḥ |
akarma | te | svapaso | abhūma | ṛtamavasrannuṣaso | vibhātīḥ |
anūnamagniṁ | purudhā | suścandraṁ | devasya | marmṛjataścāru | cakṣuḥ |
etā | te | agnocathāni | vedho'vocāma | kavaye | tā | juṣasva |
ucchocasva | kṛṇuhi | vasyaso | no | maho | rāyaḥ | puruvāra | pra | yandhi |
ā | vo | rājānamadhvarasya | rudraṁ | hotāraṁ | satyayajaṁ | rodasyoḥ |
agniṁ | purā | tanayitnoracittāddhiraṇyarūpamavase | kṛṇudhvam |
ayaṁ | yoniścakṛmā | yaṁ | vayaṁ | te | jāyeva | patyośatī | suvāsāḥ |
arvācīnaḥ | parivīto | ni | ṣīdemo | te | svapāka | pratīcīḥ |
āśṛṇvate | adṛpitāya | manma | nṛcakṣase | sumṛḻīkāya | vedhaḥ |
devāya | śastimamṛtāya | śaṁsa | grāveva | sotā | madhuṣudyamīḻe |
tvaṁ | cinnaḥ | śamyāgne | asyā | ṛtasya | bodhyṛtacitsvādhīḥ |
kadā | tokthā | sadhamādyāni | kadā | bhavanti | sakhyā | gṛhe | te |
kathā | ha | tadvaruṇāya | tvamagne | kathā | dive | garhase | kannāgaḥ |
kathā | mitrāya | mīḻhuṣe | pṛthivyai | bravaḥ | kadaryamṇe | kadbhagāya |
kaddhiṣṇyāsu | vṛdhasāno | agne | kadvātāya | pratavase | śubhaṁye |
parijmane | nāsatyāya | kṣe | bravaḥ | kadagne | rudrāya | nṛghne |
kathā | mahe | puṣṭiṁbharāya | pūṣṇe | kadrudrāya | sumakhāya | havirde |
kadviṣṇavorugāyāya | reto | bravaḥ | kadagne | śarave | bṛhatyai |
kathā | śardhāya | marutāmṛtāya | kathā | sūre | bṛhate | pṛcchyamānaḥ |
prati | bravo'ditaye | turāya | sādhā | divo | jātavedaścikitvān |
ṛtena | ṛtaṁ | niyatamīḻā | gorāmā | sacā | madhumatpakvamagne |
kṛṣṇā | satī | ruśatā | dhāsinaiṣā | jāmaryeṇa | payasā | pīpāya |
ṛtena | hi | ṣmā | vṛṣabhaścidaktaḥ | pumām̐ | agniḥ | payasā | pṛṣṭhyena |
aspandamāno | acaradvayodhā | vṛṣā | śukraṁ | duduhe | pṛśnirūdhaḥ |
ṛtenādriṁ | vyasanbhidantaḥ | samaṅgiraso | navanta | gobhiḥ |
śunaṁ | naraḥ | pari | ṣadannuṣāsamāviḥ | svarabhavajjāte | agnau |
ṛtena | devīramṛtāmṛktā | arṇobhirāpo | madhumadbhiragne |
vājī | na | sargeṣu | prastubhānaḥ | pra | sadamitsravitave | dadhanyuḥ |
mā | kasya | yakṣaṁ | sadamiddhuro | gā | mā | veśasya | praminato | māpeḥ |
mā | bhrāturagne | anṛjorṛṇaṁ | vermā | sakhyurdakṣaṁ | riporbhujema |
rakṣā | ṇo | agne | tava | rakṣaṇebhī | rārakṣāṇaḥ | sumakha | prīṇānaḥ |
prati | ṣphura | vi | ruja | vīḍvaṁho | jahi | rakṣo | mahi | cidvāvṛdhānam |
ebhirbhava | sumanāgne | arkairimāntspṛśa | manmabhiḥ | śūra | vājān |
uta | brahmāṇyaṅgiro | juṣasva | saṁ | te | śastirdevavātā | jareta |
etā | viśvā | viduṣe | tubhyaṁ | vedho | nīthānyagne | niṇyā | vacāṁsi |
nivacanā | kavaye | kāvyānyaśaṁsiṣaṁ | matibhirviprokthaiḥ |
kṛṇuṣva | pājaḥ | prasitiṁ | na | pṛthvīṁ | yāhi | rājevāmavām̐ | ibhena |
tṛṣvīmanu | prasitiṁ | drūṇāno'stāsi | vidhya | rakṣasastapiṣṭhaiḥ |
tava | bhramāsāśuyā | patantyanu | spṛśa | dhṛṣatā | śośucānaḥ |
tapūṁṣyagne | juhvā | pataṁgānasaṁdito | vi | sṛja | viṣvagulkāḥ |
prati | spaśo | vi | sṛja | tūrṇitamo | bhavā | pāyurviśo | asyādabdhaḥ |
yo | no | dūre | aghaśaṁso | yo | antyagne | mākiṣṭe | vyathirā | dadharṣīt |
udagne | tiṣṭha | pratyā | tanuṣva | nyamitrām̐ | oṣatāttigmahete |
yo | no | arātiṁ | samidhāna | cakre | nīcā | taṁ | dhakṣyatasaṁ | na | śuṣkam |
ūrdhvo | bhava | prati | vidhyādhyasmadāviṣkṛṇuṣva | daivyānyagne |
ava | sthirā | tanuhi | yātujūnāṁ | jāmimajāmiṁ | pra | mṛṇīhi | śatrūn |
sa | te | jānāti | sumatiṁ | yaviṣṭha | yevate | brahmaṇe | gātumairat |
viśvānyasmai | sudināni | rāyo | dyumnānyaryo | vi | duro | abhi | dyaut |
sedagne | astu | subhagaḥ | sudānuryastvā | nityena | haviṣā | yokthaiḥ |
piprīṣati | svāyuṣi | duroṇe | viśvedasmai | sudinā | sāsadiṣṭiḥ |
arcāmi | te | sumatiṁ | ghoṣyarvāksaṁ | te | vāvātā | jaratāmiyaṁ | gīḥ |
svaśvāstvā | surathā | marjayemāsme | kṣatrāṇi | dhārayeranu | dyūn |
iha | tvā | bhūryā | caredupa | tmandoṣāvastardīdivāṁsamanu | dyūn |
krīḻantastvā | sumanasaḥ | sapemābhi | dyumnā | tasthivāṁso | janānām |
yastvā | svaśvaḥ | suhiraṇyo | agnopayāti | vasumatā | rathena |
tasya | trātā | bhavasi | tasya | sakhā | yastātithyamānuṣagjujoṣat |
maho | rujāmi | bandhutā | vacobhistanmā | piturgotamādanviyāya |
tvaṁ | no | asya | vacasaścikiddhi | hotaryaviṣṭha | sukrato | damūnāḥ |
asvapnajastaraṇayaḥ | suśevātandrāso'vṛkā | aśramiṣṭhāḥ |
te | pāyavaḥ | sadhryañco | niṣadyāgne | tava | naḥ | pāntvamūra |
ye | pāyavo | māmateyaṁ | te | agne | paśyanto | andhaṁ | duritādarakṣan |
rarakṣa | tāntsukṛto | viśvavedā | dipsantedripavo | nāha | debhuḥ |
tvayā | vayaṁ | sadhanyastvotāstava | praṇītyaśyāma | vājān |
ubhā | śaṁsā | sūdaya | satyatāte'nuṣṭhuyā | kṛṇuhyahrayāṇa |
ayā | te | agne | samidhā | vidhema | prati | stomaṁ | śasyamānaṁ | gṛbhāya |
dahāśaso | rakṣasaḥ | pāhyasmāndruho | nido | mitramaho | avadyāt |
vaiśvānarāya | mīḻhuṣe | sajoṣāḥ | kathā | dāśemāgnaye | bṛhadbhāḥ |
anūnena | bṛhatā | vakṣathenopa | stabhāyadupaminna | rodhaḥ |
mā | nindata | yemāṁ | mahyaṁ | rātiṁ | devo | dadau | martyāya | svadhāvān |
pākāya | gṛtso | amṛto | vicetā | vaiśvānaro | nṛtamo | yahvo | agniḥ |
sāma | dvibarhā | mahi | tigmabhṛṣṭiḥ | sahasraretā | vṛṣabhastuviṣmān |
padaṁ | na | gorapagūḻhaṁ | vividvānagnirmahyaṁ | predu | vocanmanīṣām |
pra | tām̐ | agnirbabhasattigmajambhastapiṣṭhena | śociṣā | yaḥ | surādhāḥ |
pra | ye | minanti | varuṇasya | dhāma | priyā | mitrasya | cetato | dhruvāṇi |
abhrātaro | na | yoṣaṇo | vyantaḥ | patiripo | na | janayo | durevāḥ |
pāpāsaḥ | santo | anṛtāsatyā | idaṁ | padamajanatā | gabhīram |
idaṁ | me | agne | kiyate | pāvakāminate | guruṁ | bhāraṁ | na | manma |
bṛhaddadhātha | dhṛṣatā | gabhīraṁ | yahvaṁ | pṛṣṭhaṁ | prayasā | saptadhātu |
taminnveva | samanā | samānamabhi | kratvā | punatī | dhītiraśyāḥ |
sasasya | carmannadhi | cāru | pṛśneragre | rupārupitaṁ | jabāru |
pravācyaṁ | vacasaḥ | kiṁ | me | asya | guhā | hitamupa | niṇigvadanti |
yadusriyāṇāmapa | vāriva | vranpāti | priyaṁ | rupo | agraṁ | padaṁ | veḥ |
idamu | tyanmahi | mahāmanīkaṁ | yadusriyā | sacata | pūrvyaṁ | gauḥ |
ṛtasya | pade | adhi | dīdyānaṁ | guhā | raghuṣyadraghuyadviveda |
adha | dyutānaḥ | pitroḥ | sacāsāmanuta | guhyaṁ | cāru | pṛśneḥ |
mātuṣpade | parame | anti | ṣadgorvṛṣṇaḥ | śociṣaḥ | prayatasya | jihvā |
ṛtaṁ | voce | namasā | pṛcchyamānastavāśasā | jātavedo | yadīdam |
tvamasya | kṣayasi | yaddha | viśvaṁ | divi | yadu | draviṇaṁ | yatpṛthivyām |
kiṁ | no | asya | draviṇaṁ | kaddha | ratnaṁ | vi | no | voco | jātavedaścikitvān |
guhādhvanaḥ | paramaṁ | yanno | asya | reku | padaṁ | na | nidānāganma |
kā | maryādā | vayunā | kaddha | vāmamacchā | gamema | raghavo | na | vājam |
kadā | no | devīramṛtasya | patnīḥ | sūro | varṇena | tatanannuṣāsaḥ |
anireṇa | vacasā | phalgvena | pratītyena | kṛdhunātṛpāsaḥ |
adhā | te | agne | kimihā | vadantyanāyudhāsāsatā | sacantām |
asya | śriye | samidhānasya | vṛṣṇo | vasoranīkaṁ | damā | ruroca |
ruśadvasānaḥ | sudṛśīkarūpaḥ | kṣitirna | rāyā | puruvāro | adyaut |
ūrdhvo | ṣu | ṇo | adhvarasya | hotaragne | tiṣṭha | devatātā | yajīyān |
tvaṁ | hi | viśvamabhyasi | manma | pra | vedhasaścittirasi | manīṣām |
amūro | hotā | nyasādi | vikṣvagnirmandro | vidatheṣu | pracetāḥ |
ūrdhvaṁ | bhānuṁ | savitevāśrenmeteva | dhūmaṁ | stabhāyadupa | dyām |
yatā | sujūrṇī | rātinī | ghṛtācī | pradakṣiṇiddevatātimurāṇaḥ |
udu | svarurnavajā | nākraḥ | paśvo | anakti | sudhitaḥ | sumekaḥ |
stīrṇe | barhiṣi | samidhāne | agnordhvo | adhvaryurjujuṣāṇo | asthāt |
paryagniḥ | paśupā | na | hotā | triviṣṭyeti | pradivorāṇaḥ |
pari | tmanā | mitadrureti | hotāgnirmandro | madhuvacā | ṛtāvā |
dravantyasya | vājino | na | śokā | bhayante | viśvā | bhuvanā | yadabhrāṭ |
bhadrā | te | agne | svanīka | saṁdṛgghorasya | sato | viṣuṇasya | cāruḥ |
na | yatte | śocistamasā | varanta | na | dhvasmānastanvī | repā | dhuḥ |
na | yasya | sāturjanitoravāri | na | mātarāpitarā | nū | cidiṣṭau |
adhā | mitro | na | sudhitaḥ | pāvako'gnirdīdāya | mānuṣīṣu | vikṣu |
dviryaṁ | pañca | jījanantsaṁvasānāḥ | svasāro | agniṁ | mānuṣīṣu | vikṣu |
uṣarbudhamatharyo | na | dantaṁ | śukraṁ | svāsaṁ | paraśuṁ | na | tigmam |
tava | tye | agne | harito | ghṛtasnā | rohitāsa | ṛjvañcaḥ | svañcaḥ |
aruṣāso | vṛṣaṇa | ṛjumuṣkā | devatātimahvanta | dasmāḥ |
ye | ha | tye | te | sahamānāyāsastveṣāso | agne | arcayaścaranti |
śyenāso | na | duvasanāso | arthaṁ | tuviṣvaṇaso | mārutaṁ | na | śardhaḥ |
akāri | brahma | samidhāna | tubhyaṁ | śaṁsātyukthaṁ | yajate | vyū | dhāḥ |
hotāramagniṁ | manuṣo | ni | ṣedurnamasyantośijaḥ | śaṁsamāyoḥ |
ayamiha | prathamo | dhāyi | dhātṛbhirhotā | yajiṣṭho | adhvareṣvīḍyaḥ |
yamapnavāno | bhṛgavo | virurucurvaneṣu | citraṁ | vibhvaṁ | viśeviśe |
agne | kadā | tānuṣagbhuvaddevasya | cetanam |
adhā | hi | tvā | jagṛbhrire | martāso | vikṣvīḍyam |
ṛtāvānaṁ | vicetasaṁ | paśyanto | dyāmiva | stṛbhiḥ |
viśveṣāmadhvarāṇāṁ | haskartāraṁ | damedame |
āśuṁ | dūtaṁ | vivasvato | viśvā | yaścarṣaṇīrabhi |
ā | jabhruḥ | ketumāyavo | bhṛgavāṇaṁ | viśeviśe |
tamīṁ | hotāramānuṣakcikitvāṁsaṁ | ni | ṣedire |
raṇvaṁ | pāvakaśociṣaṁ | yajiṣṭhaṁ | sapta | dhāmabhiḥ |
taṁ | śaśvatīṣu | mātṛṣu | vanā | vītamaśritam |
citraṁ | santaṁ | guhā | hitaṁ | suvedaṁ | kūcidarthinam |
sasasya | yadviyutā | sasminnūdhannṛtasya | dhāmanraṇayanta | devāḥ |
mahām̐ | agnirnamasā | rātahavyo | veradhvarāya | sadamidṛtāvā |
veradhvarasya | dūtyāni | vidvānubhe | antā | rodasī | saṁcikitvān |
dūteyase | pradivorāṇo | viduṣṭaro | divārodhanāni |
kṛṣṇaṁ | taima | ruśataḥ | puro | bhāścariṣṇvarcirvapuṣāmidekam |
yadapravītā | dadhate | ha | garbhaṁ | sadyaścijjāto | bhavasīdu | dūtaḥ |
sadyo | jātasya | dadṛśānamojo | yadasya | vāto | anuvāti | śociḥ |
vṛṇakti | tigmāmataseṣu | jihvāṁ | sthirā | cidannā | dayate | vi | jambhaiḥ |
tṛṣu | yadannā | tṛṣuṇā | vavakṣa | tṛṣuṁ | dūtaṁ | kṛṇute | yahvo | agniḥ |
vātasya | meḻiṁ | sacate | nijūrvannāśuṁ | na | vājayate | hinve | arvā |
dūtaṁ | vo | viśvavedasaṁ | havyavāhamamartyam |
yajiṣṭhamṛñjase | girā |
sa | hi | vedā | vasudhitiṁ | mahām̐ | ārodhanaṁ | divaḥ |
sa | devām̐ | eha | vakṣati |
sa | veda | devānamaṁ | devām̐ | ṛtāyate | dame |
dāti | priyāṇi | cidvasu |
sa | hotā | sedu | dūtyaṁ | cikitvām̐ | antarīyate |
vidvām̐ | ārodhanaṁ | divaḥ |
te | syāma | ye | agnaye | dadāśurhavyadātibhiḥ |
yeṁ | puṣyantendhate |
te | rāyā | te | suvīryaiḥ | sasavāṁso | vi | śṛṇvire |
ye | agnā | dadhire | duvaḥ |
asme | rāyo | divedive | saṁ | carantu | puruspṛhaḥ |
asme | vājāseratām |
sa | vipraścarṣaṇīnāṁ | śavasā | mānuṣāṇām |
ati | kṣipreva | vidhyati |
agne | mṛḻa | mahām̐ | asi | yemā | devayuṁ | janam |
iyetha | barhirāsadam |
sa | mānuṣīṣu | dūḻabho | vikṣu | prāvīramartyaḥ |
dūto | viśveṣāṁ | bhuvat |
sa | sadma | pari | ṇīyate | hotā | mandro | diviṣṭiṣu |
uta | potā | ni | ṣīdati |
uta | gnāgniradhvara | uto | gṛhapatirdame |
uta | brahmā | ni | ṣīdati |
veṣi | hyadhvarīyatāmupavaktā | janānām |
havyā | ca | mānuṣāṇām |
veṣīdvasya | dūtyaṁ | yasya | jujoṣo | adhvaram |
havyaṁ | martasya | voḻhave |
asmākaṁ | joṣyadhvaramasmākaṁ | yajñamaṅgiraḥ |
asmākaṁ | śṛṇudhī | havam |
pari | te | dūḻabho | ratho'smām̐ | aśnotu | viśvataḥ |
yena | rakṣasi | dāśuṣaḥ |
agne | tamadyāśvaṁ | na | stomaiḥ | kratuṁ | na | bhadraṁ | hṛdispṛśam |
ṛdhyāmā | tauhaiḥ |
adhā | hyagne | kratorbhadrasya | dakṣasya | sādhoḥ |
rathīrṛtasya | bṛhato | babhūtha |
ebhirno | arkairbhavā | no | arvāṅsvarṇa | jyotiḥ |
agne | viśvebhiḥ | sumanānīkaiḥ |
ābhiṣṭe | adya | gīrbhirgṛṇanto'gne | dāśema |
pra | te | divo | na | stanayanti | śuṣmāḥ |
tava | svādiṣṭhāgne | saṁdṛṣṭiridā | cidahnedā | cidaktoḥ |
śriye | rukmo | na | rocatopāke |
ghṛtaṁ | na | pūtaṁ | tanūrarepāḥ | śuci | hiraṇyam |
tatte | rukmo | na | rocata | svadhāvaḥ |
kṛtaṁ | ciddhi | ṣmā | sanemi | dveṣo'gnenoṣi | martāt |
itthā | yajamānādṛtāvaḥ |
śivā | naḥ | sakhyā | santu | bhrātrāgne | deveṣu | yuṣme |
sā | no | nābhiḥ | sadane | sasminnūdhan |
bhadraṁ | te | agne | sahasinnanīkamupākā | rocate | sūryasya |
ruśaddṛśe | dadṛśe | naktayā | cidarūkṣitaṁ | dṛśā | rūpe | annam |
vi | ṣāhyagne | gṛṇate | manīṣāṁ | khaṁ | vepasā | tuvijāta | stavānaḥ |
viśvebhiryadvāvanaḥ | śukra | devaistanno | rāsva | sumaho | bhūri | manma |
tvadagne | kāvyā | tvanmanīṣāstvadukthā | jāyante | rādhyāni |
tvadeti | draviṇaṁ | vīrapeśetthādhiye | dāśuṣe | martyāya |
tvadvājī | vājaṁbharo | vihāyābhiṣṭikṛjjāyate | satyaśuṣmaḥ |
tvadrayirdevajūto | mayobhustvadāśurjūjuvām̐ | agne | arvā |
tvāmagne | prathamaṁ | devayanto | devaṁ | martāmṛta | mandrajihvam |
dveṣoyutamā | vivāsanti | dhībhirdamūnasaṁ | gṛhapatimamūram |
āre | asmadamatimāre | aṁhāre | viśvāṁ | durmatiṁ | yannipāsi |
doṣā | śivaḥ | sahasaḥ | sūno | agne | yaṁ | devā | citsacase | svasti |
yastvāmagnenadhate | yatasruktriste | annaṁ | kṛṇavatsasminnahan |
sa | su | dyumnairabhyastu | prasakṣattava | kratvā | jātavedaścikitvān |
idhmaṁ | yaste | jabharacchaśramāṇo | maho | agne | anīkamā | saparyan |
sedhānaḥ | prati | doṣāmuṣāsaṁ | puṣyanrayiṁ | sacate | ghnannamitrān |
agnirīśe | bṛhataḥ | kṣatriyasyāgnirvājasya | paramasya | rāyaḥ |
dadhāti | ratnaṁ | vidhate | yaviṣṭho | vyānuṣaṅmartyāya | svadhāvān |
yacciddhi | te | puruṣatrā | yaviṣṭhācittibhiścakṛmā | kaccidāgaḥ |
kṛdhī | ṣvasmām̐ | aditeranāgānvyenāṁsi | śiśratho | viṣvagagne |
mahaścidagnainaso | abhīkorvāddevānāmuta | martyānām |
mā | te | sakhāyaḥ | sadamidriṣāma | yacchā | tokāya | tanayāya | śaṁ | yoḥ |
yathā | ha | tyadvasavo | gauryaṁ | citpadi | ṣitāmamuñcatā | yajatrāḥ |
evo | ṣvasmanmuñcatā | vyaṁhaḥ | pra | tāryagne | prataraṁ | nāyuḥ |
pratyagniruṣasāmagramakhyadvibhātīnāṁ | sumanā | ratnadheyam |
yātamaśvinā | sukṛto | duroṇamutsūryo | jyotiṣā | devaiti |
ūrdhvaṁ | bhānuṁ | savitā | devo | aśreddrapsaṁ | davidhvadgaviṣo | na | satvā |
anu | vrataṁ | varuṇo | yanti | mitro | yatsūryaṁ | divyārohayanti |
yaṁ | sīmakṛṇvantamase | vipṛce | dhruvakṣemānavasyanto | artham |
taṁ | sūryaṁ | haritaḥ | sapta | yahvīḥ | spaśaṁ | viśvasya | jagato | vahanti |
vahiṣṭhebhirviharanyāsi | tantumavavyayannasitaṁ | deva | vasma |
davidhvato | raśmayaḥ | sūryasya | carmevāvādhustamo | apsvantaḥ |
anāyato | anibaddhaḥ | kathāyaṁ | nyaṅṅuttāno'va | padyate | na |
kayā | yāti | svadhayā | ko | dadarśa | divaḥ | skambhaḥ | samṛtaḥ | pāti | nākam |
pratyagniruṣaso | jātavedākhyaddevo | rocamānā | mahobhiḥ |
ā | nāsatyorugāyā | rathenemaṁ | yajñamupa | no | yātamaccha |
ūrdhvaṁ | ketuṁ | savitā | devo | aśrejjyotirviśvasmai | bhuvanāya | kṛṇvan |
āprā | dyāvāpṛthivī | antarikṣaṁ | vi | sūryo | raśmibhiścekitānaḥ |
āvahantyaruṇīrjyotiṣāgānmahī | citrā | raśmibhiścekitānā |
prabodhayantī | suvitāya | devyuṣeyate | suyujā | rathena |
ā | vāṁ | vahiṣṭheha | te | vahantu | rathāśvāsa | uṣaso | vyuṣṭau |
ime | hi | vāṁ | madhupeyāya | somāsminyajñe | vṛṣaṇā | mādayethām |
anāyato | anibaddhaḥ | kathāyaṁ | nyaṅṅuttāno'va | padyate | na |
kayā | yāti | svadhayā | ko | dadarśa | divaḥ | skambhaḥ | samṛtaḥ | pāti | nākam |
agnirhotā | no | adhvare | vājī | sanpari | ṇīyate |
devo | deveṣu | yajñiyaḥ |
pari | triviṣṭyadhvaraṁ | yātyagnī | rathīriva |
ā | deveṣu | prayo | dadhat |
pari | vājapatiḥ | kaviragnirhavyānyakramīt |
dadhadratnāni | dāśuṣe |
ayaṁ | yaḥ | sṛñjaye | puro | daivavāte | samidhyate |
dyumām̐ | amitradambhanaḥ |
asya | ghā | vīrevato'gnerīśīta | martyaḥ |
tigmajambhasya | mīḻhuṣaḥ |
tamarvantaṁ | na | sānasimaruṣaṁ | na | divaḥ | śiśum |
marmṛjyante | divedive |
bodhadyanmā | haribhyāṁ | kumāraḥ | sāhadevyaḥ |
acchā | na | hūtodaram |
uta | tyā | yajatā | harī | kumārātsāhadevyāt |
prayatā | sadyā | dade |
eṣa | vāṁ | devāvaśvinā | kumāraḥ | sāhadevyaḥ |
dīrghāyurastu | somakaḥ |
taṁ | yuvaṁ | devāvaśvinā | kumāraṁ | sāhadevyam |
dīrghāyuṣaṁ | kṛṇotana |
ā | satyo | yātu | maghavām̐ | ṛjīṣī | dravantvasya | harayopa | naḥ |
tasmedandhaḥ | suṣumā | sudakṣamihābhipitvaṁ | karate | gṛṇānaḥ |
ava | sya | śūrādhvano | nānte'sminno | adya | savane | mandadhyai |
śaṁsātyukthamuśaneva | vedhāścikituṣe | asuryāya | manma |
kavirna | niṇyaṁ | vidathāni | sādhanvṛṣā | yatsekaṁ | vipipāno | arcāt |
divetthā | jījanatsapta | kārūnahnā | ciccakrurvayunā | gṛṇantaḥ |
svaryadvedi | sudṛśīkamarkairmahi | jyotī | rurucuryaddha | vastoḥ |
andhā | tamāṁsi | dudhitā | vicakṣe | nṛbhyaścakāra | nṛtamo | abhiṣṭau |
vavakṣendro | amitamṛjīṣyubhe | ā | paprau | rodasī | mahitvā |
ataścidasya | mahimā | vi | recyabhi | yo | viśvā | bhuvanā | babhūva |
viśvāni | śakro | naryāṇi | vidvānapo | rireca | sakhibhirnikāmaiḥ |
aśmānaṁ | cidye | bibhidurvacobhirvrajaṁ | gomantamuśijo | vi | vavruḥ |
apo | vṛtraṁ | vavrivāṁsaṁ | parāhanprāvatte | vajraṁ | pṛthivī | sacetāḥ |
prārṇāṁsi | samudriyāṇyainoḥ | patirbhavañchavasā | śūra | dhṛṣṇo |
apo | yadadriṁ | puruhūta | dardarāvirbhuvatsaramā | pūrvyaṁ | te |
sa | no | netā | vājamā | darṣi | bhūriṁ | gotrā | rujannaṅgirobhirgṛṇānaḥ |
acchā | kaviṁ | nṛmaṇo | gābhiṣṭau | svarṣātā | maghavannādhamānam |
ūtibhistamiṣaṇo | dyumnahūtau | ni | māyāvānabrahmā | dasyurarta |
ā | dasyughnā | manasā | yāhyastaṁ | bhuvatte | kutsaḥ | sakhye | nikāmaḥ |
sve | yonau | ni | ṣadataṁ | sarūpā | vi | vāṁ | cikitsadṛtaciddha | nārī |
yāsi | kutsena | sarathamavasyustodo | vātasya | haryorīśānaḥ |
ṛjrā | vājaṁ | na | gadhyaṁ | yuyūṣankaviryadahanpāryāya | bhūṣāt |
kutsāya | śuṣṇamaśuṣaṁ | ni | barhīḥ | prapitve | ahnaḥ | kuyavaṁ | sahasrā |
sadyo | dasyūnpra | mṛṇa | kutsyena | pra | sūraścakraṁ | vṛhatādabhīke |
tvaṁ | pipruṁ | mṛgayaṁ | śūśuvāṁsamṛjiśvane | vaidathināya | randhīḥ |
pañcāśatkṛṣṇā | ni | vapaḥ | sahasrātkaṁ | na | puro | jarimā | vi | dardaḥ |
sūropāke | tanvaṁ | dadhāno | vi | yatte | cetyamṛtasya | varpaḥ |
mṛgo | na | hastī | taviṣīmuṣāṇaḥ | siṁho | na | bhīmāyudhāni | bibhrat |
indraṁ | kāmā | vasūyanto | agmantsvarmīḻhe | na | savane | cakānāḥ |
śravasyavaḥ | śaśamānāsokthairoko | na | raṇvā | sudṛśīva | puṣṭiḥ |
tamidvendraṁ | suhavaṁ | huvema | yastā | cakāra | naryā | purūṇi |
yo | māvate | jaritre | gadhyaṁ | cinmakṣū | vājaṁ | bharati | spārharādhāḥ |
tigmā | yadantaraśaniḥ | patāti | kasmiñcicchūra | muhuke | janānām |
ghorā | yadarya | samṛtirbhavātyadha | smā | nastanvo | bodhi | gopāḥ |
bhuvo'vitā | vāmadevasya | dhīnāṁ | bhuvaḥ | sakhāvṛko | vājasātau |
tvāmanu | pramatimā | jaganmoruśaṁso | jaritre | viśvadha | syāḥ |
ebhirnṛbhirindra | tvāyubhiṣṭvā | maghavadbhirmaghavanviśvājau |
dyāvo | na | dyumnairabhi | santo | aryaḥ | kṣapo | madema | śaradaśca | pūrvīḥ |
evedindrāya | vṛṣabhāya | vṛṣṇe | brahmākarma | bhṛgavo | na | ratham |
nū | cidyathā | naḥ | sakhyā | viyoṣadasannogro'vitā | tanūpāḥ |
nū | ṣṭutendra | nū | gṛṇāneṣaṁ | jaritre | nadyo | na | pīpeḥ |
akāri | te | harivo | brahma | navyaṁ | dhiyā | syāma | rathyaḥ | sadāsāḥ |
tvaṁ | mahām̐ | indra | tubhyaṁ | ha | kṣānu | kṣatraṁ | maṁhanā | manyata | dyauḥ |
tvaṁ | vṛtraṁ | śavasā | jaghanvāntsṛjaḥ | sindhūm̐rahinā | jagrasānān |
tava | tviṣo | janimanrejata | dyau | rejadbhūmirbhiyasā | svasya | manyoḥ |
ṛghāyanta | subhvaḥ | parvatāsārdandhanvāni | sarayantāpaḥ |
bhinadgiriṁ | śavasā | vajramiṣṇannāviṣkṛṇvānaḥ | sahasānaujaḥ |
vadhīdvṛtraṁ | vajreṇa | mandasānaḥ | sarannāpo | javasā | hatavṛṣṇīḥ |
suvīraste | janitā | manyata | dyaurindrasya | kartā | svapastamo | bhūt |
yeṁ | jajāna | svaryaṁ | suvajramanapacyutaṁ | sadaso | na | bhūma |
yaika | iccyāvayati | pra | bhūmā | rājā | kṛṣṭīnāṁ | puruhūtendraḥ |
satyamenamanu | viśve | madanti | rātiṁ | devasya | gṛṇato | maghonaḥ |
satrā | somābhavannasya | viśve | satrā | madāso | bṛhato | madiṣṭhāḥ |
satrābhavo | vasupatirvasūnāṁ | datre | viśvādhithā | indra | kṛṣṭīḥ |
tvamadha | prathamaṁ | jāyamāno'me | viśvādhithā | indra | kṛṣṭīḥ |
tvaṁ | prati | pravatāśayānamahiṁ | vajreṇa | maghavanvi | vṛścaḥ |
satrāhaṇaṁ | dādhṛṣiṁ | tumramindraṁ | mahāmapāraṁ | vṛṣabhaṁ | suvajram |
hantā | yo | vṛtraṁ | sanitota | vājaṁ | dātā | maghāni | maghavā | surādhāḥ |
ayaṁ | vṛtaścātayate | samīcīryājiṣu | maghavā | śṛṇvaikaḥ |
ayaṁ | vājaṁ | bharati | yaṁ | sanotyasya | priyāsaḥ | sakhye | syāma |
ayaṁ | śṛṇve | adha | jayannuta | ghnannayamuta | pra | kṛṇute | yudhā | gāḥ |
yadā | satyaṁ | kṛṇute | manyumindro | viśvaṁ | dṛḻhaṁ | bhayataijadasmāt |
samindro | gājayatsaṁ | hiraṇyā | samaśviyā | maghavā | yo | ha | pūrvīḥ |
ebhirnṛbhirnṛtamo | asya | śākai | rāyo | vibhaktā | saṁbharaśca | vasvaḥ |
kiyatsvidindro | adhyeti | mātuḥ | kiyatpiturjanituryo | jajāna |
yo | asya | śuṣmaṁ | muhukairiyarti | vāto | na | jūtaḥ | stanayadbhirabhraiḥ |
kṣiyantaṁ | tvamakṣiyantaṁ | kṛṇotīyarti | reṇuṁ | maghavā | samoham |
vibhañjanuraśanimām̐ | iva | dyauruta | stotāraṁ | maghavā | vasau | dhāt |
ayaṁ | cakramiṣaṇatsūryasya | nyetaśaṁ | rīramatsasṛmāṇam |
ā | kṛṣṇeṁ | juhurāṇo | jigharti | tvaco | budhne | rajaso | asya | yonau |
asiknyāṁ | yajamāno | na | hotā |
gavyantendraṁ | sakhyāya | viprāśvāyanto | vṛṣaṇaṁ | vājayantaḥ |
janīyanto | janidāmakṣitotimā | cyāvayāmo'vate | na | kośam |
trātā | no | bodhi | dadṛśānāpirabhikhyātā | marḍitā | somyānām |
sakhā | pitā | pitṛtamaḥ | pitṝṇāṁ | kartemu | lokamuśate | vayodhāḥ |
sakhīyatāmavitā | bodhi | sakhā | gṛṇānendra | stuvate | vayo | dhāḥ |
vayaṁ | hyā | te | cakṛmā | sabādhābhiḥ | śamībhirmahayantendra |
stutendro | maghavā | yaddha | vṛtrā | bhūrīṇyeko | apratīni | hanti |
asya | priyo | jaritā | yasya | śarmannakirdevā | vārayante | na | martāḥ |
evā | nendro | maghavā | virapśī | karatsatyā | carṣaṇīdhṛdanarvā |
tvaṁ | rājā | januṣāṁ | dhehyasme | adhi | śravo | māhinaṁ | yajjaritre |
nū | ṣṭutendra | nū | gṛṇāneṣaṁ | jaritre | nadyo | na | pīpeḥ |
akāri | te | harivo | brahma | navyaṁ | dhiyā | syāma | rathyaḥ | sadāsāḥ |
ayaṁ | panthānuvittaḥ | purāṇo | yato | devodajāyanta | viśve |
ataścidā | janiṣīṣṭa | pravṛddho | mā | mātaramamuyā | pattave | kaḥ |
nāhamato | nirayā | durgahaitattiraścatā | pārśvānnirgamāṇi |
bahūni | me | akṛtā | kartvāni | yudhyai | tvena | saṁ | tvena | pṛcchai |
parāyatīṁ | mātaramanvacaṣṭa | na | nānu | gānyanu | nū | gamāni |
tvaṣṭurgṛhe | apibatsomamindraḥ | śatadhanyaṁ | camvoḥ | sutasya |
kiṁ | sa | ṛdhakkṛṇavadyaṁ | sahasraṁ | māso | jabhāra | śaradaśca | pūrvīḥ |
nahī | nvasya | pratimānamastyantarjāteṣūta | ye | janitvāḥ |
avadyamiva | manyamānā | guhākarindraṁ | mātā | vīryeṇā | nyṛṣṭam |
athodasthātsvayamatkaṁ | vasānā | rodasī | apṛṇājjāyamānaḥ |
etārṣantyalalābhavantīrṛtāvarīriva | saṁkrośamānāḥ |
etā | vi | pṛccha | kimidaṁ | bhananti | kamāpo | adriṁ | paridhiṁ | rujanti |
kimu | ṣvidasmai | nivido | bhanantendrasyāvadyaṁ | didhiṣantāpaḥ |
mamaitānputro | mahatā | vadhena | vṛtraṁ | jaghanvām̐ | asṛjadvi | sindhūn |
mamaccana | tvā | yuvatiḥ | parāsa | mamaccana | tvā | kuṣavā | jagāra |
mamaccidāpaḥ | śiśave | mamṛḍyurmamaccidindraḥ | sahasodatiṣṭhat |
mamaccana | te | maghavanvyaṁso | nivividhvām̐ | apa | hanū | jaghāna |
adhā | nividdhottaro | babhūvāñchiro | dāsasya | saṁ | piṇagvadhena |
gṛṣṭiḥ | sasūva | sthaviraṁ | tavāgāmanādhṛṣyaṁ | vṛṣabhaṁ | tumramindram |
arīḻhaṁ | vatsaṁ | carathāya | mātā | svayaṁ | gātuṁ | tanvecchamānam |
uta | mātā | mahiṣamanvavenadamī | tvā | jahati | putra | devāḥ |
athābravīdvṛtramindro | haniṣyantsakhe | viṣṇo | vitaraṁ | vi | kramasva |
kaste | mātaraṁ | vidhavāmacakracchayuṁ | kastvāmajighāṁsaccarantam |
kaste | devo | adhi | mārḍīkāsīdyatprākṣiṇāḥ | pitaraṁ | pādagṛhya |
avartyā | śunāntrāṇi | pece | na | deveṣu | vivide | marḍitāram |
apaśyaṁ | jāyāmamahīyamānāmadhā | me | śyeno | madhvā | jabhāra |
evā | tvāmindra | vajrinnatra | viśve | devāsaḥ | suhavāsomāḥ |
mahāmubhe | rodasī | vṛddhamṛṣvaṁ | nirekamidvṛṇate | vṛtrahatye |
avāsṛjanta | jivrayo | na | devā | bhuvaḥ | samrāḻindra | satyayoniḥ |
ahannahiṁ | pariśayānamarṇaḥ | pra | vartanīrarado | viśvadhenāḥ |
atṛpṇuvantaṁ | viyatamabudhyamabudhyamānaṁ | suṣupāṇamindra |
sapta | prati | pravatāśayānamahiṁ | vajreṇa | vi | riṇāparvan |
akṣodayacchavasā | kṣāma | budhnaṁ | vārṇa | vātastaviṣībhirindraḥ |
dṛḻhānyaubhnāduśamānaujo'vābhinatkakubhaḥ | parvatānām |
abhi | pra | dadrurjanayo | na | garbhaṁ | ratheva | pra | yayuḥ | sākamadrayaḥ |
atarpayo | visṛtobja | ūrmīntvaṁ | vṛtām̐ | ariṇendra | sindhūn |
tvaṁ | mahīmavaniṁ | viśvadhenāṁ | turvītaye | vayyāya | kṣarantīm |
aramayo | namasaijadarṇaḥ | sutaraṇām̐ | akṛṇorindra | sindhūn |
prāgruvo | nabhanvo | na | vakvā | dhvasrāpinvadyuvatīrṛtajñāḥ |
dhanvānyajrām̐ | apṛṇaktṛṣāṇām̐ | adhogindraḥ | staryo | daṁsupatnīḥ |
pūrvīruṣasaḥ | śaradaśca | gūrtā | vṛtraṁ | jaghanvām̐ | asṛjadvi | sindhūn |
pariṣṭhitātṛṇadbadbadhānāḥ | sīrendraḥ | sravitave | pṛthivyā |
vamrībhiḥ | putramagruvo | adānaṁ | niveśanāddharivā | jabhartha |
vyandho | akhyadahimādadāno | nirbhūdukhacchitsamaranta | parva |
pra | te | pūrvāṇi | karaṇāni | viprāvidvām̐ | āha | viduṣe | karāṁsi |
yathāyathā | vṛṣṇyāni | svagūrtāpāṁsi | rājannaryāviveṣīḥ |
nū | ṣṭutendra | nū | gṛṇāneṣaṁ | jaritre | nadyo | na | pīpeḥ |
akāri | te | harivo | brahma | navyaṁ | dhiyā | syāma | rathyaḥ | sadāsāḥ |
ā | nendro | dūrādā | nāsādabhiṣṭikṛdavase | yāsadugraḥ |
ojiṣṭhebhirnṛpatirvajrabāhuḥ | saṁge | samatsu | turvaṇiḥ | pṛtanyūn |
ā | nendro | haribhiryātvacchārvācīno'vase | rādhase | ca |
tiṣṭhāti | vajrī | maghavā | virapśīmaṁ | yajñamanu | no | vājasātau |
imaṁ | yajñaṁ | tvamasmākamindra | puro | dadhatsaniṣyasi | kratuṁ | naḥ |
śvaghnīva | vajrintsanaye | dhanānāṁ | tvayā | vayamaryājiṁ | jayema |
uśannu | ṣu | ṇaḥ | sumanopāke | somasya | nu | suṣutasya | svadhāvaḥ |
pendra | pratibhṛtasya | madhvaḥ | samandhasā | mamadaḥ | pṛṣṭhyena |
vi | yo | rarapśa | ṛṣibhirnavebhirvṛkṣo | na | pakvaḥ | sṛṇyo | na | jetā |
maryo | na | yoṣāmabhi | manyamāno'cchā | vivakmi | puruhūtamindram |
girirna | yaḥ | svatavām̐ | ṛṣvendraḥ | sanādeva | sahase | jātograḥ |
ādartā | vajraṁ | sthaviraṁ | na | bhīmodneva | kośaṁ | vasunā | nyṛṣṭam |
na | yasya | vartā | januṣā | nvasti | na | rādhasāmarītā | maghasya |
udvāvṛṣāṇastaviṣīvogrāsmabhyaṁ | daddhi | puruhūta | rāyaḥ |
īkṣe | rāyaḥ | kṣayasya | carṣaṇīnāmuta | vrajamapavartāsi | gonām |
śikṣānaraḥ | samitheṣu | prahāvānvasvo | rāśimabhinetāsi | bhūrim |
kayā | tacchṛṇve | śacyā | śaciṣṭho | yayā | kṛṇoti | muhu | kā | cidṛṣvaḥ |
puru | dāśuṣe | vicayiṣṭho | aṁho'thā | dadhāti | draviṇaṁ | jaritre |
mā | no | mardhīrā | bharā | daddhi | tannaḥ | pra | dāśuṣe | dātave | bhūri | yatte |
navye | deṣṇe | śaste | asmintokthe | pra | bravāma | vayamindra | stuvantaḥ |
nū | ṣṭutendra | nū | gṛṇāneṣaṁ | jaritre | nadyo | na | pīpeḥ |
akāri | te | harivo | brahma | navyaṁ | dhiyā | syāma | rathyaḥ | sadāsāḥ |
ā | yātvindro'vasopa | neha | stutaḥ | sadhamādastu | śūraḥ |
vāvṛdhānastaviṣīryasya | pūrvīrdyaurna | kṣatramabhibhūti | puṣyāt |
tasyediha | stavatha | vṛṣṇyāni | tuvidyumnasya | tuvirādhaso | nṝn |
yasya | kraturvidathyo | na | samrāṭ | sāhvāntarutro | abhyasti | kṛṣṭīḥ |
ā | yātvindro | divā | pṛthivyā | makṣū | samudrāduta | vā | purīṣāt |
svarṇarādavase | no | marutvānparāvato | vā | sadanādṛtasya |
sthūrasya | rāyo | bṛhato | yeśe | tamu | ṣṭavāma | vidatheṣvindram |
yo | vāyunā | jayati | gomatīṣu | pra | dhṛṣṇuyā | nayati | vasyo | accha |
upa | yo | namo | namasi | stabhāyanniyarti | vācaṁ | janayanyajadhyai |
ṛñjasānaḥ | puruvārokthairendraṁ | kṛṇvīta | sadaneṣu | hotā |
dhiṣā | yadi | dhiṣaṇyantaḥ | saraṇyāntsadanto | adrimauśijasya | gohe |
ā | duroṣāḥ | pāstyasya | hotā | yo | no | mahāntsaṁvaraṇeṣu | vahniḥ |
satrā | yadīṁ | bhārvarasya | vṛṣṇaḥ | siṣakti | śuṣmaḥ | stuvate | bharāya |
guhā | yadīmauśijasya | gohe | pra | yaddhiye | prāyase | madāya |
vi | yadvarāṁsi | parvatasya | vṛṇve | payobhirjinve | apāṁ | javāṁsi |
vidadgaurasya | gavayasya | gohe | yadī | vājāya | sudhyo | vahanti |
bhadrā | te | hastā | sukṛtota | pāṇī | prayantārā | stuvate | rādhendra |
kā | te | niṣattiḥ | kimu | no | mamatsi | kiṁ | nodudu | harṣase | dātavo |
evā | vasvendraḥ | satyaḥ | samrāḍḍhantā | vṛtraṁ | varivaḥ | pūrave | kaḥ |
puruṣṭuta | kratvā | naḥ | śagdhi | rāyo | bhakṣīya | te'vaso | daivyasya |
nū | ṣṭutendra | nū | gṛṇāneṣaṁ | jaritre | nadyo | na | pīpeḥ |
akāri | te | harivo | brahma | navyaṁ | dhiyā | syāma | rathyaḥ | sadāsāḥ |
yannendro | jujuṣe | yacca | vaṣṭi | tanno | mahānkarati | śuṣmyā | cit |
brahma | stomaṁ | maghavā | somamukthā | yo | aśmānaṁ | śavasā | bibhradeti |
vṛṣā | vṛṣandhiṁ | caturaśrimasyannugro | bāhubhyāṁ | nṛtamaḥ | śacīvān |
śriye | paruṣṇīmuṣamāṇorṇāṁ | yasyāḥ | parvāṇi | sakhyāya | vivye |
yo | devo | devatamo | jāyamāno | maho | vājebhirmahadbhiśca | śuṣmaiḥ |
dadhāno | vajraṁ | bāhvoruśantaṁ | dyāmamena | rejayatpra | bhūma |
viśvā | rodhāṁsi | pravataśca | pūrvīrdyaurṛṣvājjanimanrejata | kṣāḥ |
ā | mātarā | bharati | śuṣmyā | gornṛvatparijmannonuvanta | vātāḥ |
tā | tū | tendra | mahato | mahāni | viśveṣvitsavaneṣu | pravācyā |
yacchūra | dhṛṣṇo | dhṛṣatā | dadhṛṣvānahiṁ | vajreṇa | śavasāviveṣīḥ |
tā | tū | te | satyā | tuvinṛmṇa | viśvā | pra | dhenavaḥ | sisrate | vṛṣṇodhnaḥ |
adhā | ha | tvadvṛṣamaṇo | bhiyānāḥ | pra | sindhavo | javasā | cakramanta |
atrāha | te | harivasto | devīravobhirindra | stavanta | svasāraḥ |
yatsīmanu | pra | muco | badbadhānā | dīrghāmanu | prasitiṁ | syandayadhyai |
pipīḻe | aṁśurmadyo | na | sindhurā | tvā | śamī | śaśamānasya | śaktiḥ |
asmadryakchuśucānasya | yamyāśurna | raśmiṁ | tuvyojasaṁ | goḥ |
asme | varṣiṣṭhā | kṛṇuhi | jyeṣṭhā | nṛmṇāni | satrā | sahure | sahāṁsi |
asmabhyaṁ | vṛtrā | suhanāni | randhi | jahi | vadharvanuṣo | martyasya |
asmākamitsu | śṛṇuhi | tvamindrāsmabhyaṁ | citrām̐ | upa | māhi | vājān |
asmabhyaṁ | viśveṣaṇaḥ | puraṁdhīrasmākaṁ | su | maghavanbodhi | godāḥ |
nū | ṣṭutendra | nū | gṛṇāneṣaṁ | jaritre | nadyo | na | pīpeḥ |
akāri | te | harivo | brahma | navyaṁ | dhiyā | syāma | rathyaḥ | sadāsāḥ |
kathā | mahāmavṛdhatkasya | hoturyajñaṁ | juṣāṇo | abhi | somamūdhaḥ |
pibannuśāno | juṣamāṇo | andho | vavakṣa | ṛṣvaḥ | śucate | dhanāya |
ko | asya | vīraḥ | sadhamādamāpa | samānaṁśa | sumatibhiḥ | ko | asya |
kadasya | citraṁ | cikite | kadūtī | vṛdhe | bhuvacchaśamānasya | yajyoḥ |
kathā | śṛṇoti | hūyamānamindraḥ | kathā | śṛṇvannavasāmasya | veda |
kāsya | pūrvīrupamātayo | ha | kathainamāhuḥ | papuriṁ | jaritre |
kathā | sabādhaḥ | śaśamāno | asya | naśadabhi | draviṇaṁ | dīdhyānaḥ |
devo | bhuvannavedā | ma | ṛtānāṁ | namo | jagṛbhvām̐ | abhi | yajjujoṣat |
kathā | kadasyoṣaso | vyuṣṭau | devo | martasya | sakhyaṁ | jujoṣa |
kathā | kadasya | sakhyaṁ | sakhibhyo | ye | asminkāmaṁ | suyujaṁ | tatasre |
kimādamatraṁ | sakhyaṁ | sakhibhyaḥ | kadā | nu | te | bhrātraṁ | pra | bravāma |
śriye | sudṛśo | vapurasya | sargāḥ | svarṇa | citratamamiṣā | goḥ |
druhaṁ | jighāṁsandhvarasamanindrāṁ | tetikte | tigmā | tujase | anīkā |
ṛṇā | cidyatra | ṛṇayā | nogro | dūre | ajñātoṣaso | babādhe |
ṛtasya | hi | śurudhaḥ | santi | pūrvīrṛtasya | dhītirvṛjināni | hanti |
ṛtasya | śloko | badhirā | tatarda | karṇā | budhānaḥ | śucamānāyoḥ |
ṛtasya | dṛḻhā | dharuṇāni | santi | purūṇi | candrā | vapuṣe | vapūṁṣi |
ṛtena | dīrghamiṣaṇanta | pṛkṣa | ṛtena | gāva | ṛtamā | viveśuḥ |
ṛtaṁ | yemāna | ṛtamidvanotyṛtasya | śuṣmasturayo | gavyuḥ |
ṛtāya | pṛthvī | bahule | gabhīre | ṛtāya | dhenū | parame | duhāte |
nū | ṣṭutendra | nū | gṛṇāneṣaṁ | jaritre | nadyo | na | pīpeḥ |
akāri | te | harivo | brahma | navyaṁ | dhiyā | syāma | rathyaḥ | sadāsāḥ |
kā | suṣṭutiḥ | śavasaḥ | sūnumindramarvācīnaṁ | rādhasā | vavartat |
dadirhi | vīro | gṛṇate | vasūni | sa | gopatirniṣṣidhāṁ | no | janāsaḥ |
sa | vṛtrahatye | havyaḥ | seḍyaḥ | sa | suṣṭutendraḥ | satyarādhāḥ |
sa | yāmannā | maghavā | martyāya | brahmaṇyate | suṣvaye | varivo | dhāt |
taminnaro | vi | hvayante | samīke | ririkvāṁsastanvaḥ | kṛṇvata | trām |
mitho | yattyāgamubhayāso | agmannarastokasya | tanayasya | sātau |
kratūyanti | kṣitayo | yogogrāśuṣāṇāso | mitho | arṇasātau |
saṁ | yadviśo'vavṛtranta | yudhmādinnema | indrayante | abhīke |
ādiddha | nemendriyaṁ | yajantāditpaktiḥ | puroḻāśaṁ | riricyāt |
āditsomo | vi | papṛcyādasuṣvīnādijjujoṣa | vṛṣabhaṁ | yajadhyai |
kṛṇotyasmai | varivo | yetthendrāya | somamuśate | sunoti |
sadhrīcīnena | manasāvivenantamitsakhāyaṁ | kṛṇute | samatsu |
yendrāya | sunavatsomamadya | pacātpaktīruta | bhṛjjāti | dhānāḥ |
prati | manāyorucathāni | haryantasmindadhadvṛṣaṇaṁ | śuṣmamindraḥ |
yadā | samaryaṁ | vyacedṛghāvā | dīrghaṁ | yadājimabhyakhyadaryaḥ |
acikradadvṛṣaṇaṁ | patnyacchā | duroṇā | niśitaṁ | somasudbhiḥ |
bhūyasā | vasnamacaratkanīyo'vikrīto | akāniṣaṁ | punaryan |
sa | bhūyasā | kanīyo | nārirecīddīnā | dakṣā | vi | duhanti | pra | vāṇam |
kemaṁ | daśabhirmamendraṁ | krīṇāti | dhenubhiḥ |
yadā | vṛtrāṇi | jaṅghanadathainaṁ | me | punardadat |
nū | ṣṭutendra | nū | gṛṇāneṣaṁ | jaritre | nadyo | na | pīpeḥ |
akāri | te | harivo | brahma | navyaṁ | dhiyā | syāma | rathyaḥ | sadāsāḥ |
ko | adya | naryo | devakāmośannindrasya | sakhyaṁ | jujoṣa |
ko | vā | mahe'vase | pāryāya | samiddhe | agnau | sutasomeṭṭe |
ko | nānāma | vacasā | somyāya | manāyurvā | bhavati | vastosrāḥ |
kendrasya | yujyaṁ | kaḥ | sakhitvaṁ | ko | bhrātraṁ | vaṣṭi | kavaye | kotī |
ko | devānāmavo | adyā | vṛṇīte | kādityām̐ | aditiṁ | jyotirīṭṭe |
kasyāśvināvindro | agniḥ | sutasyāṁśoḥ | pibanti | manasāvivenam |
tasmāgnirbhārataḥ | śarma | yaṁsajjyokpaśyātsūryamuccarantam |
yendrāya | sunavāmetyāha | nare | naryāya | nṛtamāya | nṛṇām |
na | taṁ | jinanti | bahavo | na | dabhrorvasmā | aditiḥ | śarma | yaṁsat |
priyaḥ | sukṛtpriyendre | manāyuḥ | priyaḥ | suprāvīḥ | priyo | asya | somī |
suprāvyaḥ | prāśuṣāḻeṣa | vīraḥ | suṣveḥ | paktiṁ | kṛṇute | kevalendraḥ |
nāsuṣverāpirna | sakhā | na | jāmirduṣprāvyo'vahantedavācaḥ |
na | revatā | paṇinā | sakhyamindro'sunvatā | sutapāḥ | saṁ | gṛṇīte |
āsya | vedaḥ | khidati | hanti | nagnaṁ | vi | suṣvaye | paktaye | kevalo | bhūt |
indraṁ | pare'vare | madhyamāsendraṁ | yānto'vasitāsendram |
indraṁ | kṣiyantota | yudhyamānendraṁ | naro | vājayanto | havante |
ahaṁ | manurabhavaṁ | sūryaścāhaṁ | kakṣīvām̐ | ṛṣirasmi | vipraḥ |
ahaṁ | kutsamārjuneyaṁ | nyṛñje'haṁ | kaviruśanā | paśyatā | mā |
ahaṁ | bhūmimadadāmāryāyāhaṁ | vṛṣṭiṁ | dāśuṣe | martyāya |
ahamapo | anayaṁ | vāvaśānā | mama | devāso | anu | ketamāyan |
ahaṁ | puro | mandasāno | vyairaṁ | nava | sākaṁ | navatīḥ | śambarasya |
śatatamaṁ | veśyaṁ | sarvatātā | divodāsamatithigvaṁ | yadāvam |
pra | su | ṣa | vibhyo | maruto | virastu | pra | śyenaḥ | śyenebhyāśupatvā |
acakrayā | yatsvadhayā | suparṇo | havyaṁ | bharanmanave | devajuṣṭam |
bharadyadi | virato | vevijānaḥ | pathoruṇā | manojavāsarji |
tūyaṁ | yayau | madhunā | somyenota | śravo | vivide | śyeno | atra |
ṛjīpī | śyeno | dadamāno | aṁśuṁ | parāvataḥ | śakuno | mandraṁ | madam |
somaṁ | bharaddādṛhāṇo | devāvāndivo | amuṣmāduttarādādāya |
ādāya | śyeno | abharatsomaṁ | sahasraṁ | savām̐ | ayutaṁ | ca | sākam |
atrā | puraṁdhirajahādarātīrmade | somasya | mūrāmūraḥ |
garbhe | nu | sannanveṣāmavedamahaṁ | devānāṁ | janimāni | viśvā |
śataṁ | mā | purāyasīrarakṣannadha | śyeno | javasā | niradīyam |
na | ghā | sa | māmapa | joṣaṁ | jabhārābhīmāsa | tvakṣasā | vīryeṇa |
īrmā | puraṁdhirajahādarātīruta | vātām̐ | ataracchūśuvānaḥ |
ava | yacchyeno | asvanīdadha | dyorvi | yadyadi | vātohuḥ | puraṁdhim |
sṛjadyadasmāva | ha | kṣipajjyāṁ | kṛśānurastā | manasā | bhuraṇyan |
ṛjipyemindrāvato | na | bhujyuṁ | śyeno | jabhāra | bṛhato | adhi | ṣṇoḥ |
antaḥ | patatpatatryasya | parṇamadha | yāmani | prasitasya | tadveḥ |
adha | śvetaṁ | kalaśaṁ | gobhiraktamāpipyānaṁ | maghavā | śukramandhaḥ |
adhvaryubhiḥ | prayataṁ | madhvo | agramindro | madāya | prati | dhatpibadhyai | śūro | madāya | prati | dhatpibadhyai |
tvā | yujā | tava | tatsoma | sakhyendro | apo | manave | sasrutaskaḥ |
ahannahimariṇātsapta | sindhūnapāvṛṇodapihiteva | khāni |
tvā | yujā | ni | khidatsūryasyendraścakraṁ | sahasā | sadyendo |
adhi | ṣṇunā | bṛhatā | vartamānaṁ | maho | druho | apa | viśvāyu | dhāyi |
ahannindro | adahadagnirindo | purā | dasyūnmadhyaṁdinādabhīke |
durge | duroṇe | kratvā | na | yātāṁ | purū | sahasrā | śarvā | ni | barhīt |
viśvasmātsīmadhamām̐ | indra | dasyūnviśo | dāsīrakṛṇorapraśastāḥ |
abādhethāmamṛṇataṁ | ni | śatrūnavindethāmapacitiṁ | vadhatraiḥ |
evā | satyaṁ | maghavānā | yuvaṁ | tadindraśca | somorvamaśvyaṁ | goḥ |
ādardṛtamapihitānyaśnā | riricathuḥ | kṣāścittatṛdānā |
ā | naḥ | stutopa | vājebhirūtīndra | yāhi | haribhirmandasānaḥ |
tiraścidaryaḥ | savanā | purūṇyāṅgūṣebhirgṛṇānaḥ | satyarādhāḥ |
ā | hi | ṣmā | yāti | naryaścikitvānhūyamānaḥ | sotṛbhirupa | yajñam |
svaśvo | yo | abhīrurmanyamānaḥ | suṣvāṇebhirmadati | saṁ | ha | vīraiḥ |
śrāvayedasya | karṇā | vājayadhyai | juṣṭāmanu | pra | diśaṁ | mandayadhyai |
udvāvṛṣāṇo | rādhase | tuviṣmānkarannendraḥ | sutīrthābhayaṁ | ca |
acchā | yo | gantā | nādhamānamūtītthā | vipraṁ | havamānaṁ | gṛṇantam |
upa | tmani | dadhāno | dhuryāśūntsahasrāṇi | śatāni | vajrabāhuḥ |
tvotāso | maghavannindra | viprā | vayaṁ | te | syāma | sūrayo | gṛṇantaḥ |
bhejānāso | bṛhaddivasya | rāyākāyyasya | dāvane | purukṣoḥ |
nakirindra | tvaduttaro | na | jyāyām̐ | asti | vṛtrahan |
nakirevā | yathā | tvam |
satrā | te | anu | kṛṣṭayo | viśvā | cakreva | vāvṛtuḥ |
satrā | mahām̐ | asi | śrutaḥ |
viśve | canedanā | tvā | devāsendra | yuyudhuḥ |
yadahā | naktamātiraḥ |
yatrota | bādhitebhyaścakraṁ | kutsāya | yudhyate |
muṣāyendra | sūryam |
yatra | devām̐ | ṛghāyato | viśvām̐ | ayudhyaika | it |
tvamindra | vanūm̐rahan |
yatrota | martyāya | kamariṇendra | sūryam |
prāvaḥ | śacībhiretaśam |
kimādutāsi | vṛtrahanmaghavanmanyumattamaḥ |
atrāha | dānumātiraḥ |
etadgheduta | vīryamindra | cakartha | pauṁsyam |
striyaṁ | yaddurhaṇāyuvaṁ | vadhīrduhitaraṁ | divaḥ |
divaścidghā | duhitaraṁ | mahānmahīyamānām |
uṣāsamindra | saṁ | piṇak |
apoṣānasaḥ | saratsaṁpiṣṭādaha | bibhyuṣī |
ni | yatsīṁ | śiśnathadvṛṣā |
etadasyānaḥ | śaye | susaṁpiṣṭaṁ | vipāśyā |
sasāra | sīṁ | parāvataḥ |
uta | sindhuṁ | vibālyaṁ | vitasthānāmadhi | kṣami |
pari | ṣṭhendra | māyayā |
uta | śuṣṇasya | dhṛṣṇuyā | pra | mṛkṣo | abhi | vedanam |
puro | yadasya | saṁpiṇak |
uta | dāsaṁ | kaulitaraṁ | bṛhataḥ | parvatādadhi |
avāhannindra | śambaram |
uta | dāsasya | varcinaḥ | sahasrāṇi | śatāvadhīḥ |
adhi | pañca | pradhīm̐riva |
uta | tyaṁ | putramagruvaḥ | parāvṛktaṁ | śatakratuḥ |
uktheṣvindrābhajat |
uta | tyā | turvaśāyadū | asnātārā | śacīpatiḥ |
indro | vidvām̐ | apārayat |
uta | tyā | sadyāryā | sarayorindra | pārataḥ |
arṇācitrarathāvadhīḥ |
anu | dvā | jahitā | nayo'ndhaṁ | śroṇaṁ | ca | vṛtrahan |
na | tatte | sumnamaṣṭave |
śatamaśmanmayīnāṁ | purāmindro | vyāsyat |
divodāsāya | dāśuṣe |
asvāpayaddabhītaye | sahasrā | triṁśataṁ | hathaiḥ |
dāsānāmindro | māyayā |
sa | ghedutāsi | vṛtrahantsamānendra | gopatiḥ |
yastā | viśvāni | cicyuṣe |
uta | nūnaṁ | yadindriyaṁ | kariṣyendra | pauṁsyam |
adyā | nakiṣṭadā | minat |
vāmaṁvāmaṁ | tādure | devo | dadātvaryamā |
vāmaṁ | pūṣā | vāmaṁ | bhago | vāmaṁ | devaḥ | karūḻatī |
kayā | naścitrā | bhuvadūtī | sadāvṛdhaḥ | sakhā |
kayā | śaciṣṭhayā | vṛtā |
kastvā | satyo | madānāṁ | maṁhiṣṭho | matsadandhasaḥ |
dṛḻhā | cidāruje | vasu |
abhī | ṣu | ṇaḥ | sakhīnāmavitā | jaritṝṇām |
śataṁ | bhavāsyūtibhiḥ |
abhī | nā | vavṛtsva | cakraṁ | na | vṛttamarvataḥ |
niyudbhiścarṣaṇīnām |
pravatā | hi | kratūnāmā | hā | padeva | gacchasi |
abhakṣi | sūrye | sacā |
saṁ | yattendra | manyavaḥ | saṁ | cakrāṇi | dadhanvire |
adha | tve | adha | sūrye |
uta | smā | hi | tvāmāhurinmaghavānaṁ | śacīpate |
dātāramavidīdhayum |
uta | smā | sadyetpari | śaśamānāya | sunvate |
purū | cinmaṁhase | vasu |
nahi | ṣmā | te | śataṁ | cana | rādho | varantāmuraḥ |
na | cyautnāni | kariṣyataḥ |
asmām̐ | avantu | te | śatamasmāntsahasramūtayaḥ |
asmānviśvābhiṣṭayaḥ |
asmām̐ | ihā | vṛṇīṣva | sakhyāya | svastaye |
maho | rāye | divitmate |
asmām̐ | aviḍḍhi | viśvahendra | rāyā | parīṇasā |
asmānviśvābhirūtibhiḥ |
asmabhyaṁ | tām̐ | apā | vṛdhi | vrajām̐ | asteva | gomataḥ |
navābhirindrotibhiḥ |
asmākaṁ | dhṛṣṇuyā | ratho | dyumām̐ | indrānapacyutaḥ |
gavyuraśvayurīyate |
asmākamuttamaṁ | kṛdhi | śravo | deveṣu | sūrya |
varṣiṣṭhaṁ | dyāmivopari |
ā | tū | nendra | vṛtrahannasmākamardhamā | gahi |
mahānmahībhirūtibhiḥ |
bhṛmiścidghāsi | tūtujirā | citra | citriṇīṣvā |
citraṁ | kṛṇoṣyūtaye |
dabhrebhiścicchaśīyāṁsaṁ | haṁsi | vrādhantamojasā |
sakhibhirye | tve | sacā |
vayamindra | tve | sacā | vayaṁ | tvābhi | nonumaḥ |
asmām̐asmām̐ | idudava |
sa | naścitrābhiradrivo'navadyābhirūtibhiḥ |
anādhṛṣṭābhirā | gahi |
bhūyāmo | ṣu | tvāvataḥ | sakhāyendra | gomataḥ |
yujo | vājāya | ghṛṣvaye |
tvaṁ | hyekeśiṣa | indra | vājasya | gomataḥ |
sa | no | yandhi | mahīmiṣam |
na | tvā | varante | anyathā | yadditsasi | stuto | magham |
stotṛbhyendra | girvaṇaḥ |
abhi | tvā | gotamā | girānūṣata | pra | dāvane |
indra | vājāya | ghṛṣvaye |
pra | te | vocāma | vīryā | yā | mandasānārujaḥ |
puro | dāsīrabhītya |
tā | te | gṛṇanti | vedhaso | yāni | cakartha | pauṁsyā |
suteṣvindra | girvaṇaḥ |
avīvṛdhanta | gotamendra | tve | stomavāhasaḥ |
aiṣu | dhā | vīravadyaśaḥ |
yacciddhi | śaśvatāmasīndra | sādhāraṇastvam |
taṁ | tvā | vayaṁ | havāmahe |
arvācīno | vaso | bhavāsme | su | matsvāndhasaḥ |
somānāmindra | somapāḥ |
asmākaṁ | tvā | matīnāmā | stomendra | yacchatu |
arvāgā | vartayā | harī |
puroḻāśaṁ | ca | no | ghaso | joṣayāse | giraśca | naḥ |
vadhūyuriva | yoṣaṇām |
sahasraṁ | vyatīnāṁ | yuktānāmindramīmahe |
śataṁ | somasya | khāryaḥ |
sahasrā | te | śatā | vayaṁ | gavāmā | cyāvayāmasi |
asmatrā | rādhaitu | te |
daśa | te | kalaśānāṁ | hiraṇyānāmadhīmahi |
bhūridāsi | vṛtrahan |
bhūridā | bhūri | dehi | no | mā | dabhraṁ | bhūryā | bhara |
bhūri | ghedindra | ditsasi |
bhūridā | hyasi | śrutaḥ | purutrā | śūra | vṛtrahan |
ā | no | bhajasva | rādhasi |
pra | te | babhrū | vicakṣaṇa | śaṁsāmi | goṣaṇo | napāt |
mābhyāṁ | gānu | śiśrathaḥ |
kanīnakeva | vidradhe | nave | drupade | arbhake |
babhrū | yāmeṣu | śobhete |
araṁ | mosrayāmṇe'ramanusrayāmṇe |
babhrū | yāmeṣvasridhā |
pra | ṛbhubhyo | dūtamiva | vācamiṣyopastire | śvaitarīṁ | dhenumīḻe |
ye | vātajūtāstaraṇibhirevaiḥ | pari | dyāṁ | sadyo | apaso | babhūvuḥ |
yadāramakrannṛbhavaḥ | pitṛbhyāṁ | pariviṣṭī | veṣaṇā | daṁsanābhiḥ |
ādiddevānāmupa | sakhyamāyandhīrāsaḥ | puṣṭimavahanmanāyai |
punarye | cakruḥ | pitarā | yuvānā | sanā | yūpeva | jaraṇā | śayānā |
te | vājo | vibhvām̐ | ṛbhurindravanto | madhupsaraso | no'vantu | yajñam |
yatsaṁvatsamṛbhavo | gāmarakṣanyatsaṁvatsamṛbhavo | māpiṁśan |
yatsaṁvatsamabharanbhāso | asyāstābhiḥ | śamībhiramṛtatvamāśuḥ |
jyeṣṭhāha | camasā | dvā | kareti | kanīyāntrīnkṛṇavāmetyāha |
kaniṣṭhāha | caturaskareti | tvaṣṭa | ṛbhavastatpanayadvaco | vaḥ |
satyamūcurnaraivā | hi | cakruranu | svadhāmṛbhavo | jagmuretām |
vibhrājamānām̐ścamasām̐ | ahevāvenattvaṣṭā | caturo | dadṛśvān |
dvādaśa | dyūnyadagohyasyātithye | raṇannṛbhavaḥ | sasantaḥ |
sukṣetrākṛṇvannanayanta | sindhūndhanvātiṣṭhannoṣadhīrnimnamāpaḥ |
rathaṁ | ye | cakruḥ | suvṛtaṁ | nareṣṭhāṁ | ye | dhenuṁ | viśvajuvaṁ | viśvarūpām |
tā | takṣantvṛbhavo | rayiṁ | naḥ | svavasaḥ | svapasaḥ | suhastāḥ |
apo | hyeṣāmajuṣanta | devābhi | kratvā | manasā | dīdhyānāḥ |
vājo | devānāmabhavatsukarmendrasya | ṛbhukṣā | varuṇasya | vibhvā |
ye | harī | medhayokthā | madantendrāya | cakruḥ | suyujā | ye | aśvā |
te | rāyaspoṣaṁ | draviṇānyasme | dhatta | ṛbhavaḥ | kṣemayanto | na | mitram |
idāhnaḥ | pītimuta | vo | madaṁ | dhurna | ṛte | śrāntasya | sakhyāya | devāḥ |
te | nūnamasme | ṛbhavo | vasūni | tṛtīye | asmintsavane | dadhāta |
ṛbhurvibhvā | vājendro | no | acchemaṁ | yajñaṁ | ratnadheyopa | yāta |
idā | hi | vo | dhiṣaṇā | devyahnāmadhātpītiṁ | saṁ | madāgmatā | vaḥ |
vidānāso | janmano | vājaratnota | ṛtubhirṛbhavo | mādayadhvam |
saṁ | vo | madāgmata | saṁ | puraṁdhiḥ | suvīrāmasme | rayimerayadhvam |
ayaṁ | vo | yajña | ṛbhavo'kāri | yamā | manuṣvatpradivo | dadhidhve |
pra | vo'cchā | jujuṣāṇāso | asthurabhūta | viśve | agriyota | vājāḥ |
abhūdu | vo | vidhate | ratnadheyamidā | naro | dāśuṣe | martyāya |
pibata | vājā | ṛbhavo | dade | vo | mahi | tṛtīyaṁ | savanaṁ | madāya |
ā | vājā | yātopa | na | ṛbhukṣā | maho | naro | draviṇaso | gṛṇānāḥ |
ā | vaḥ | pītayo'bhipitve | ahnāmimāstaṁ | navasveva | gman |
ā | napātaḥ | śavaso | yātanopemaṁ | yajñaṁ | namasā | hūyamānāḥ |
sajoṣasaḥ | sūrayo | yasya | ca | stha | madhvaḥ | pāta | ratnadhendravantaḥ |
sajoṣendra | varuṇena | somaṁ | sajoṣāḥ | pāhi | girvaṇo | marudbhiḥ |
agrepābhirṛtupābhiḥ | sajoṣā | gnāspatnībhī | ratnadhābhiḥ | sajoṣāḥ |
sajoṣasādityairmādayadhvaṁ | sajoṣasa | ṛbhavaḥ | parvatebhiḥ |
sajoṣaso | daivyenā | savitrā | sajoṣasaḥ | sindhubhī | ratnadhebhiḥ |
ye | aśvinā | ye | pitarā | yotī | dhenuṁ | tatakṣurṛbhavo | ye | aśvā |
ye | aṁsatrā | ya | ṛdhagrodasī | ye | vibhvo | naraḥ | svapatyāni | cakruḥ |
ye | gomantaṁ | vājavantaṁ | suvīraṁ | rayiṁ | dhattha | vasumantaṁ | purukṣum |
te | agrepā | ṛbhavo | mandasānāsme | dhatta | ye | ca | rātiṁ | gṛṇanti |
nāpābhūta | na | vo'tītṛṣāmāniḥśastā | ṛbhavo | yajñe | asmin |
samindreṇa | madatha | saṁ | marudbhiḥ | saṁ | rājabhī | ratnadheyāya | devāḥ |
ihopa | yāta | śavaso | napātaḥ | saudhanvanā | ṛbhavo | māpa | bhūta |
asminhi | vaḥ | savane | ratnadheyaṁ | gamantvindramanu | vo | madāsaḥ |
āgannṛbhūṇāmiha | ratnadheyamabhūtsomasya | suṣutasya | pītiḥ |
sukṛtyayā | yatsvapasyayā | cam̐ | ekaṁ | vicakra | camasaṁ | caturdhā |
vyakṛṇota | camasaṁ | caturdhā | sakhe | vi | śikṣetyabravīta |
athaita | vājāmṛtasya | panthāṁ | gaṇaṁ | devānāmṛbhavaḥ | suhastāḥ |
kiṁmayaḥ | sviccamasaiṣa | āsa | yaṁ | kāvyena | caturo | vicakra |
athā | sunudhvaṁ | savanaṁ | madāya | pāta | ṛbhavo | madhunaḥ | somyasya |
śacyākarta | pitarā | yuvānā | śacyākarta | camasaṁ | devapānam |
śacyā | harī | dhanutarāvataṣṭendravāhāvṛbhavo | vājaratnāḥ |
yo | vaḥ | sunotyabhipitve | ahnāṁ | tīvraṁ | vājāsaḥ | savanaṁ | madāya |
tasmai | rayimṛbhavaḥ | sarvavīramā | takṣata | vṛṣaṇo | mandasānāḥ |
prātaḥ | sutamapibo | haryaśva | mādhyaṁdinaṁ | savanaṁ | kevalaṁ | te |
samṛbhubhiḥ | pibasva | ratnadhebhiḥ | sakhīm̐ryām̐ | indra | cakṛṣe | sukṛtyā |
ye | devāso | abhavatā | sukṛtyā | śyenevedadhi | divi | niṣeda |
te | ratnaṁ | dhāta | śavaso | napātaḥ | saudhanvanābhavatāmṛtāsaḥ |
yattṛtīyaṁ | savanaṁ | ratnadheyamakṛṇudhvaṁ | svapasyā | suhastāḥ |
tadṛbhavaḥ | pariṣiktaṁ | vaitatsaṁ | madebhirindriyebhiḥ | pibadhvam |
anaśvo | jāto | anabhīśurukthyo | rathastricakraḥ | pari | vartate | rajaḥ |
mahattadvo | devyasya | pravācanaṁ | dyāmṛbhavaḥ | pṛthivīṁ | yacca | puṣyatha |
rathaṁ | ye | cakruḥ | suvṛtaṁ | sucetaso'vihvarantaṁ | manasaspari | dhyayā |
tām̐ | ū | nvasya | savanasya | pītayā | vo | vājā | ṛbhavo | vedayāmasi |
tadvo | vājā | ṛbhavaḥ | supravācanaṁ | deveṣu | vibhvo | abhavanmahitvanam |
jivrī | yatsantā | pitarā | sanājurā | punaryuvānā | carathāya | takṣatha |
ekaṁ | vi | cakra | camasaṁ | caturvayaṁ | niścarmaṇo | gāmariṇīta | dhītibhiḥ |
athā | deveṣvamṛtatvamānaśa | śruṣṭī | vājā | ṛbhavastadvokthyam |
ṛbhuto | rayiḥ | prathamaśravastamo | vājaśrutāso | yamajījanannaraḥ |
vibhvataṣṭo | vidatheṣu | pravācyo | yaṁ | devāso'vathā | sa | vicarṣaṇiḥ |
sa | vājyarvā | sa | ṛṣirvacasyayā | sa | śūro | astā | pṛtanāsu | duṣṭaraḥ |
sa | rāyaspoṣaṁ | sa | suvīryaṁ | dadhe | yaṁ | vājo | vibhvām̐ | ṛbhavo | yamāviṣuḥ |
śreṣṭhaṁ | vaḥ | peśo | adhi | dhāyi | darśataṁ | stomo | vājā | ṛbhavastaṁ | jujuṣṭana |
dhīrāso | hi | ṣṭhā | kavayo | vipaścitastānvainā | brahmaṇā | vedayāmasi |
yūyamasmabhyaṁ | dhiṣaṇābhyaspari | vidvāṁso | viśvā | naryāṇi | bhojanā |
dyumantaṁ | vājaṁ | vṛṣaśuṣmamuttamamā | no | rayimṛbhavastakṣatā | vayaḥ |
iha | prajāmiha | rayiṁ | rarāṇeha | śravo | vīravattakṣatā | naḥ |
yena | vayaṁ | citayemātyanyāntaṁ | vājaṁ | citramṛbhavo | dadā | naḥ |
upa | no | vājādhvaramṛbhukṣā | devā | yāta | pathibhirdevayānaiḥ |
yathā | yajñaṁ | manuṣo | vikṣvāsu | dadhidhve | raṇvāḥ | sudineṣvahnām |
te | vo | hṛde | manase | santu | yajñā | juṣṭāso | adya | ghṛtanirṇijo | guḥ |
pra | vaḥ | sutāso | harayanta | pūrṇāḥ | kratve | dakṣāya | harṣayanta | pītāḥ |
tryudāyaṁ | devahitaṁ | yathā | vaḥ | stomo | vājā | ṛbhukṣaṇo | dade | vaḥ |
juhve | manuṣvaduparāsu | vikṣu | yuṣme | sacā | bṛhaddiveṣu | somam |
pīvoaśvāḥ | śucadrathā | hi | bhūtāyaḥśiprā | vājinaḥ | suniṣkāḥ |
indrasya | sūno | śavaso | napāto'nu | vaścetyagriyaṁ | madāya |
ṛbhumṛbhukṣaṇo | rayiṁ | vāje | vājintamaṁ | yujam |
indrasvantaṁ | havāmahe | sadāsātamamaśvinam |
sedṛbhavo | yamavatha | yūyamindraśca | martyam |
sa | dhībhirastu | sanitā | medhasātā | so | arvatā |
vi | no | vājā | ṛbhukṣaṇaḥ | pathaścitana | yaṣṭave |
asmabhyaṁ | sūrayaḥ | stutā | viśvāśāstarīṣaṇi |
taṁ | no | vājā | ṛbhukṣaṇendra | nāsatyā | rayim |
samaśvaṁ | carṣaṇibhyā | puru | śasta | maghattaye |
uto | hi | vāṁ | dātrā | santi | pūrvā | yā | pūrubhyastrasadasyurnitośe |
kṣetrāsāṁ | dadathururvarāsāṁ | ghanaṁ | dasyubhyo | abhibhūtimugram |
uta | vājinaṁ | puruniṣṣidhvānaṁ | dadhikrāmu | dadathurviśvakṛṣṭim |
ṛjipyaṁ | śyenaṁ | pruṣitapsumāśuṁ | carkṛtyamaryo | nṛpatiṁ | na | śūram |
yaṁ | sīmanu | pravateva | dravantaṁ | viśvaḥ | pūrurmadati | harṣamāṇaḥ |
paḍbhirgṛdhyantaṁ | medhayuṁ | na | śūraṁ | rathaturaṁ | vātamiva | dhrajantam |
yaḥ | smārundhāno | gadhyā | samatsu | sanutaraścarati | goṣu | gacchan |
āvirṛjīko | vidathā | nicikyattiro | aratiṁ | paryāpāyoḥ |
uta | smainaṁ | vastramathiṁ | na | tāyumanu | krośanti | kṣitayo | bhareṣu |
nīcāyamānaṁ | jasuriṁ | na | śyenaṁ | śravaścācchā | paśumacca | yūtham |
uta | smāsu | prathamaḥ | sariṣyanni | veveti | śreṇibhī | rathānām |
srajaṁ | kṛṇvāno | janyo | na | śubhvā | reṇuṁ | rerihatkiraṇaṁ | dadaśvān |
uta | sya | vājī | sahurirṛtāvā | śuśrūṣamāṇastanvā | samarye |
turaṁ | yatīṣu | turayannṛjipyo'dhi | bhruvoḥ | kirate | reṇumṛñjan |
uta | smāsya | tanyatoriva | dyorṛghāyato | abhiyujo | bhayante |
yadā | sahasramabhi | ṣīmayodhīddurvartuḥ | smā | bhavati | bhīma | ṛñjan |
uta | smāsya | panayanti | janā | jūtiṁ | kṛṣṭipro | abhibhūtimāśoḥ |
utainamāhuḥ | samithe | viyantaḥ | parā | dadhikrāsaratsahasraiḥ |
ā | dadhikrāḥ | śavasā | pañca | kṛṣṭīḥ | sūryeva | jyotiṣāpastatāna |
sahasrasāḥ | śatasā | vājyarvā | pṛṇaktu | madhvā | samimā | vacāṁsi |
āśuṁ | dadhikrāṁ | tamu | nu | ṣṭavāma | divaspṛthivyota | carkirāma |
ucchantīrmāmuṣasaḥ | sūdayantvati | viśvāni | duritāni | parṣan |
mahaścarkarmyarvataḥ | kratuprā | dadhikrāvṇaḥ | puruvārasya | vṛṣṇaḥ |
yaṁ | pūrubhyo | dīdivāṁsaṁ | nāgniṁ | dadathurmitrāvaruṇā | taturim |
yo | aśvasya | dadhikrāvṇo | akārītsamiddhe | agnoṣaso | vyuṣṭau |
anāgasaṁ | tamaditiḥ | kṛṇotu | sa | mitreṇa | varuṇenā | sajoṣāḥ |
dadhikrāvṇeṣa | ūrjo | maho | yadamanmahi | marutāṁ | nāma | bhadram |
svastaye | varuṇaṁ | mitramagniṁ | havāmahendraṁ | vajrabāhum |
indramivedubhaye | vi | hvayantodīrāṇā | yajñamupaprayantaḥ |
dadhikrāmu | sūdanaṁ | martyāya | dadathurmitrāvaruṇā | no | aśvam |
dadhikrāvṇo | akāriṣaṁ | jiṣṇoraśvasya | vājinaḥ |
surabhi | no | mukhā | karatpra | ṇāyūṁṣi | tāriṣat |
dadhikrāvṇedu | nu | carkirāma | viśvenmāmuṣasaḥ | sūdayantu |
apāmagneruṣasaḥ | sūryasya | bṛhaspaterāṅgirasasya | jiṣṇoḥ |
satvā | bhariṣo | gaviṣo | duvanyasacchravasyādiṣoṣasasturaṇyasat |
satyo | dravo | dravaraḥ | pataṁgaro | dadhikrāveṣamūrjaṁ | svarjanat |
uta | smāsya | dravatasturaṇyataḥ | parṇaṁ | na | veranu | vāti | pragardhinaḥ |
śyenasyeva | dhrajato | aṅkasaṁ | pari | dadhikrāvṇaḥ | sahorjā | taritrataḥ |
uta | sya | vājī | kṣipaṇiṁ | turaṇyati | grīvāyāṁ | baddho | apikakṣāsani |
kratuṁ | dadhikrānu | saṁtavītvatpathāmaṅkāṁsyanvāpanīphaṇat |
haṁsaḥ | śuciṣadvasurantarikṣasaddhotā | vediṣadatithirduroṇasat |
nṛṣadvarasadṛtasadvyomasadabjā | gojā | ṛtajādrijā | ṛtam |
indrā | ko | vāṁ | varuṇā | sumnamāpa | stomo | haviṣmām̐ | amṛto | na | hotā |
yo | vāṁ | hṛdi | kratumām̐ | asmaduktaḥ | pasparśadindrāvaruṇā | namasvān |
indrā | ha | yo | varuṇā | cakrāpī | devau | martaḥ | sakhyāya | prayasvān |
sa | hanti | vṛtrā | samitheṣu | śatrūnavobhirvā | mahadbhiḥ | sa | pra | śṛṇve |
indrā | ha | ratnaṁ | varuṇā | dheṣṭhetthā | nṛbhyaḥ | śaśamānebhyastā |
yadī | sakhāyā | sakhyāya | somaiḥ | sutebhiḥ | suprayasā | mādayaite |
indrā | yuvaṁ | varuṇā | didyumasminnojiṣṭhamugrā | ni | vadhiṣṭaṁ | vajram |
yo | no | durevo | vṛkatirdabhītistasminmimāthāmabhibhūtyojaḥ |
indrā | yuvaṁ | varuṇā | bhūtamasyā | dhiyaḥ | pretārā | vṛṣabheva | dhenoḥ |
sā | no | duhīyadyavaseva | gatvī | sahasradhārā | payasā | mahī | gauḥ |
toke | hite | tanayorvarāsu | sūro | dṛśīke | vṛṣaṇaśca | pauṁsye |
indrā | no | atra | varuṇā | syātāmavobhirdasmā | paritakmyāyām |
yuvāmiddhyavase | pūrvyāya | pari | prabhūtī | gaviṣaḥ | svāpī |
vṛṇīmahe | sakhyāya | priyāya | śūrā | maṁhiṣṭhā | pitareva | śaṁbhū |
tā | vāṁ | dhiyo'vase | vājayantīrājiṁ | na | jagmuryuvayūḥ | sudānū |
śriye | na | gāvopa | somamasthurindraṁ | giro | varuṇaṁ | me | manīṣāḥ |
imendraṁ | varuṇaṁ | me | manīṣāgmannupa | draviṇamicchamānāḥ |
upemasthurjoṣṭāreva | vasvo | raghvīriva | śravaso | bhikṣamāṇāḥ |
aśvyasya | tmanā | rathyasya | puṣṭernityasya | rāyaḥ | patayaḥ | syāma |
tā | cakrāṇotibhirnavyasībhirasmatrā | rāyo | niyutaḥ | sacantām |
ā | no | bṛhantā | bṛhatībhirūtīndra | yātaṁ | varuṇa | vājasātau |
yaddidyavaḥ | pṛtanāsu | prakrīḻāntasya | vāṁ | syāma | sanitārājeḥ |
mama | dvitā | rāṣṭraṁ | kṣatriyasya | viśvāyorviśve | amṛtā | yathā | naḥ |
kratuṁ | sacante | varuṇasya | devā | rājāmi | kṛṣṭerupamasya | vavreḥ |
ahaṁ | rājā | varuṇo | mahyaṁ | tānyasuryāṇi | prathamā | dhārayanta |
kratuṁ | sacante | varuṇasya | devā | rājāmi | kṛṣṭerupamasya | vavreḥ |
ahamindro | varuṇaste | mahitvorvī | gabhīre | rajasī | sumeke |
tvaṣṭeva | viśvā | bhuvanāni | vidvāntsamairayaṁ | rodasī | dhārayaṁ | ca |
ahamapo | apinvamukṣamāṇā | dhārayaṁ | divaṁ | sadana | ṛtasya |
ṛtena | putro | aditerṛtāvota | tridhātu | prathayadvi | bhūma |
māṁ | naraḥ | svaśvā | vājayanto | māṁ | vṛtāḥ | samaraṇe | havante |
kṛṇomyājiṁ | maghavāhamindreyarmi | reṇumabhibhūtyojāḥ |
ahaṁ | tā | viśvā | cakaraṁ | nakirmā | daivyaṁ | saho | varate | apratītam |
yanmā | somāso | mamadanyadukthobhe | bhayete | rajasī | apāre |
viduṣṭe | viśvā | bhuvanāni | tasya | tā | pra | bravīṣi | varuṇāya | vedhaḥ |
tvaṁ | vṛtrāṇi | śṛṇviṣe | jaghanvāntvaṁ | vṛtām̐ | ariṇendra | sindhūn |
asmākamatra | pitarastāsantsapta | ṛṣayo | daurgahe | badhyamāne |
tāyajanta | trasadasyumasyendraṁ | na | vṛtraturamardhadevam |
purukutsānī | hi | vāmadāśaddhavyebhirindrāvaruṇā | namobhiḥ |
athā | rājānaṁ | trasadasyumasyā | vṛtrahaṇaṁ | dadathurardhadevam |
rāyā | vayaṁ | sasavāṁso | madema | havyena | devā | yavasena | gāvaḥ |
tāṁ | dhenumindrāvaruṇā | yuvaṁ | no | viśvāhā | dhattamanapasphurantīm |
ko | śravatkatamo | yajñiyānāṁ | vandāru | devaḥ | katamo | juṣāte |
kasyemāṁ | devīmamṛteṣu | preṣṭhāṁ | hṛdi | śreṣāma | suṣṭutiṁ | suhavyām |
ko | mṛḻāti | katamāgamiṣṭho | devānāmu | katamaḥ | śaṁbhaviṣṭhaḥ |
rathaṁ | kamāhurdravadaśvamāśuṁ | yaṁ | sūryasya | duhitāvṛṇīta |
makṣū | hi | ṣmā | gacchathevato | dyūnindro | na | śaktiṁ | paritakmyāyām |
divājātā | divyā | suparṇā | kayā | śacīnāṁ | bhavathaḥ | śaciṣṭhā |
kā | vāṁ | bhūdupamātiḥ | kayā | nāśvinā | gamatho | hūyamānā |
ko | vāṁ | mahaścittyajaso | abhīkoruṣyataṁ | mādhvī | dasrā | notī |
uru | vāṁ | rathaḥ | pari | nakṣati | dyāmā | yatsamudrādabhi | vartate | vām |
madhvā | mādhvī | madhu | vāṁ | pruṣāyanyatsīṁ | vāṁ | pṛkṣo | bhurajanta | pakvāḥ |
sindhurha | vāṁ | rasayā | siñcadaśvānghṛṇā | vayo'ruṣāsaḥ | pari | gman |
tadū | ṣu | vāmajiraṁ | ceti | yānaṁ | yena | patī | bhavathaḥ | sūryāyāḥ |
iheha | yadvāṁ | samanā | papṛkṣe | seyamasme | sumatirvājaratnā |
uruṣyataṁ | jaritāraṁ | yuvaṁ | ha | śritaḥ | kāmo | nāsatyā | yuvadrik |
taṁ | vāṁ | rathaṁ | vayamadyā | huvema | pṛthujrayamaśvinā | saṁgatiṁ | goḥ |
yaḥ | sūryāṁ | vahati | vandhurāyurgirvāhasaṁ | purutamaṁ | vasūyum |
yuvaṁ | śriyamaśvinā | devatā | tāṁ | divo | napātā | vanathaḥ | śacībhiḥ |
yuvorvapurabhi | pṛkṣaḥ | sacante | vahanti | yatkakuhāso | rathe | vām |
ko | vāmadyā | karate | rātahavyotaye | vā | sutapeyāya | vārkaiḥ |
ṛtasya | vā | vanuṣe | pūrvyāya | namo | yemāno | aśvinā | vavartat |
hiraṇyayena | purubhū | rathenemaṁ | yajñaṁ | nāsatyopa | yātam |
pibāthenmadhunaḥ | somyasya | dadhatho | ratnaṁ | vidhate | janāya |
ā | no | yātaṁ | divo | acchā | pṛthivyā | hiraṇyayena | suvṛtā | rathena |
mā | vāmanye | ni | yamandevayantaḥ | saṁ | yaddade | nābhiḥ | pūrvyā | vām |
nū | no | rayiṁ | puruvīraṁ | bṛhantaṁ | dasrā | mimāthāmubhayeṣvasme |
naro | yadvāmaśvinā | stomamāvantsadhastutimājamīḻhāso | agman |
iheha | yadvāṁ | samanā | papṛkṣe | seyamasme | sumatirvājaratnā |
uruṣyataṁ | jaritāraṁ | yuvaṁ | ha | śritaḥ | kāmo | nāsatyā | yuvadrik |
eṣa | sya | bhānurudiyarti | yujyate | rathaḥ | parijmā | divo | asya | sānavi |
pṛkṣāso | asminmithunādhi | trayo | dṛtisturīyo | madhuno | vi | rapśate |
udvāṁ | pṛkṣāso | madhumanterate | rathāśvāsa | uṣaso | vyuṣṭiṣu |
aporṇuvantastamā | parīvṛtaṁ | svarṇa | śukraṁ | tanvantā | rajaḥ |
madhvaḥ | pibataṁ | madhupebhirāsabhiruta | priyaṁ | madhune | yuñjāthāṁ | ratham |
ā | vartaniṁ | madhunā | jinvathaspatho | dṛtiṁ | vahethe | madhumantamaśvinā |
haṁsāso | ye | vāṁ | madhumanto | asridho | hiraṇyaparṇohuva | uṣarbudhaḥ |
udapruto | mandino | mandinispṛśo | madhvo | na | makṣaḥ | savanāni | gacchathaḥ |
svadhvarāso | madhumanto | agnayosrā | jarante | prati | vastoraśvinā |
yanniktahastastaraṇirvicakṣaṇaḥ | somaṁ | suṣāva | madhumantamadribhiḥ |
ākenipāso | ahabhirdavidhvataḥ | svarṇa | śukraṁ | tanvantā | rajaḥ |
sūraścidaśvānyuyujāneyate | viśvām̐ | anu | svadhayā | cetathaspathaḥ |
pra | vāmavocamaśvinā | dhiyaṁdhā | rathaḥ | svaśvo | ajaro | yo | asti |
yena | sadyaḥ | pari | rajāṁsi | yātho | haviṣmantaṁ | taraṇiṁ | bhojamaccha |
agraṁ | pibā | madhūnāṁ | sutaṁ | vāyo | diviṣṭiṣu |
tvaṁ | hi | pūrvapāsi |
śatenā | no | abhiṣṭibhirniyutvām̐ | indrasārathiḥ |
vāyo | sutasya | tṛmpatam |
ā | vāṁ | sahasraṁ | harayendravāyū | abhi | prayaḥ |
vahantu | somapītaye |
rathaṁ | hiraṇyavandhuramindravāyū | svadhvaram |
ā | hi | sthātho | divispṛśam |
rathena | pṛthupājasā | dāśvāṁsamupa | gacchatam |
indravāyū | ihā | gatam |
indravāyū | ayaṁ | sutastaṁ | devebhiḥ | sajoṣasā |
pibataṁ | dāśuṣo | gṛhe |
iha | prayāṇamastu | vāmindravāyū | vimocanam |
iha | vāṁ | somapītaye |
vāyo | śukro | ayāmi | te | madhvo | agraṁ | diviṣṭiṣu |
ā | yāhi | somapītaye | spārho | deva | niyutvatā |
indraśca | vāyaveṣāṁ | somānāṁ | pītimarhathaḥ |
yuvāṁ | hi | yantīndavo | nimnamāpo | na | sadhryak |
vāyavindraśca | śuṣmiṇā | sarathaṁ | śavasaspatī |
niyutvantā | notaya | ā | yātaṁ | somapītaye |
yā | vāṁ | santi | puruspṛho | niyuto | dāśuṣe | narā |
asme | tā | yajñavāhasendravāyū | ni | yacchatam |
vihi | hotrāvītā | vipo | na | rāyo | aryaḥ |
vāyavā | candreṇa | rathena | yāhi | sutasya | pītaye |
niryuvāṇo | aśastīrniyutvām̐ | indrasārathiḥ |
vāyavā | candreṇa | rathena | yāhi | sutasya | pītaye |
anu | kṛṣṇe | vasudhitī | yemāte | viśvapeśasā |
vāyavā | candreṇa | rathena | yāhi | sutasya | pītaye |
vahantu | tvā | manoyujo | yuktāso | navatirnava |
vāyavā | candreṇa | rathena | yāhi | sutasya | pītaye |
vāyo | śataṁ | harīṇāṁ | yuvasva | poṣyāṇām |
uta | vā | te | sahasriṇo | rathā | yātu | pājasā |
idaṁ | vāmāsye | haviḥ | priyamindrābṛhaspatī |
ukthaṁ | madaśca | śasyate |
ayaṁ | vāṁ | pari | ṣicyate | somendrābṛhaspatī |
cārurmadāya | pītaye |
ā | nendrābṛhaspatī | gṛhamindraśca | gacchatam |
somapā | somapītaye |
asme | indrābṛhaspatī | rayiṁ | dhattaṁ | śatagvinam |
aśvāvantaṁ | sahasriṇam |
indrābṛhaspatī | vayaṁ | sute | gīrbhirhavāmahe |
asya | somasya | pītaye |
somamindrābṛhaspatī | pibataṁ | dāśuṣo | gṛhe |
mādayethāṁ | tadokasā |
yastastambha | sahasā | vi | jmo | antānbṛhaspatistriṣadhastho | raveṇa |
taṁ | pratnāsa | ṛṣayo | dīdhyānāḥ | puro | viprā | dadhire | mandrajihvam |
dhunetayaḥ | supraketaṁ | madanto | bṛhaspate | abhi | ye | nastatasre |
pṛṣantaṁ | sṛpramadabdhamūrvaṁ | bṛhaspate | rakṣatādasya | yonim |
bṛhaspate | yā | paramā | parāvadatā | ta | ṛtaspṛśo | ni | ṣeduḥ |
tubhyaṁ | khātāvatā | adridugdhā | madhvaḥ | ścotantyabhito | virapśam |
bṛhaspatiḥ | prathamaṁ | jāyamāno | maho | jyotiṣaḥ | parame | vyoman |
saptāsyastuvijāto | raveṇa | vi | saptaraśmiradhamattamāṁsi |
sa | suṣṭubhā | sa | ṛkvatā | gaṇena | valaṁ | ruroja | phaligaṁ | raveṇa |
bṛhaspatirusriyā | havyasūdaḥ | kanikradadvāvaśatīrudājat |
evā | pitre | viśvadevāya | vṛṣṇe | yajñairvidhema | namasā | havirbhiḥ |
bṛhaspate | suprajā | vīravanto | vayaṁ | syāma | patayo | rayīṇām |
sedrājā | pratijanyāni | viśvā | śuṣmeṇa | tasthāvabhi | vīryeṇa |
bṛhaspatiṁ | yaḥ | subhṛtaṁ | bibharti | valgūyati | vandate | pūrvabhājam |
setkṣeti | sudhitaukasi | sve | tasmeḻā | pinvate | viśvadānīm |
tasmai | viśaḥ | svayamevā | namante | yasminbrahmā | rājani | pūrvaiti |
apratīto | jayati | saṁ | dhanāni | pratijanyānyuta | yā | sajanyā |
avasyave | yo | varivaḥ | kṛṇoti | brahmaṇe | rājā | tamavanti | devāḥ |
indraśca | somaṁ | pibataṁ | bṛhaspate'sminyajñe | mandasānā | vṛṣaṇvasū |
ā | vāṁ | viśantvindavaḥ | svābhuvo'sme | rayiṁ | sarvavīraṁ | ni | yacchatam |
bṛhaspatendra | vardhataṁ | naḥ | sacā | sā | vāṁ | sumatirbhūtvasme |
aviṣṭaṁ | dhiyo | jigṛtaṁ | puraṁdhīrjajastamaryo | vanuṣāmarātīḥ |
idamu | tyatpurutamaṁ | purastājjyotistamaso | vayunāvadasthāt |
nūnaṁ | divo | duhitaro | vibhātīrgātuṁ | kṛṇavannuṣaso | janāya |
asthuru | citroṣasaḥ | purastānmiteva | svaravo'dhvareṣu |
vyū | vrajasya | tamaso | dvārocchantīravrañchucayaḥ | pāvakāḥ |
ucchantīradya | citayanta | bhojānrādhodeyāyoṣaso | maghonīḥ |
acitre | antaḥ | paṇayaḥ | sasantvabudhyamānāstamaso | vimadhye |
kuvitsa | devīḥ | sanayo | navo | vā | yāmo | babhūyāduṣaso | vo | adya |
yenā | navagve | aṅgire | daśagve | saptāsye | revatī | revadūṣa |
yūyaṁ | hi | devīrṛtayugbhiraśvaiḥ | pariprayātha | bhuvanāni | sadyaḥ |
prabodhayantīruṣasaḥ | sasantaṁ | dvipāccatuṣpāccarathāya | jīvam |
kva | svidāsāṁ | katamā | purāṇī | yayā | vidhānā | vidadhurṛbhūṇām |
śubhaṁ | yacchubhroṣasaścaranti | na | vi | jñāyante | sadṛśīrajuryāḥ |
tā | ghā | tā | bhadroṣasaḥ | purāsurabhiṣṭidyumnā | ṛtajātasatyāḥ |
yāsvījānaḥ | śaśamānokthaiḥ | stuvañchaṁsandraviṇaṁ | sadyāpa |
tā | caranti | samanā | purastātsamānataḥ | samanā | paprathānāḥ |
ṛtasya | devīḥ | sadaso | budhānā | gavāṁ | na | sargoṣaso | jarante |
tennveva | samanā | samānīramītavarṇoṣasaścaranti |
gūhantīrabhvamasitaṁ | ruśadbhiḥ | śukrāstanūbhiḥ | śucayo | rucānāḥ |
rayiṁ | divo | duhitaro | vibhātīḥ | prajāvantaṁ | yacchatāsmāsu | devīḥ |
syonādā | vaḥ | pratibudhyamānāḥ | suvīryasya | patayaḥ | syāma |
tadvo | divo | duhitaro | vibhātīrupa | bruvoṣaso | yajñaketuḥ |
vayaṁ | syāma | yaśaso | janeṣu | taddyauśca | dhattāṁ | pṛthivī | ca | devī |
prati | ṣyā | sūnarī | janī | vyucchantī | pari | svasuḥ |
divo | adarśi | duhitā |
aśveva | citrāruṣī | mātā | gavāmṛtāvarī |
sakhābhūdaśvinoruṣāḥ |
uta | sakhāsyaśvinoruta | mātā | gavāmasi |
utoṣo | vasveśiṣe |
yāvayaddveṣasaṁ | tvā | cikitvitsūnṛtāvari |
prati | stomairabhutsmahi |
prati | bhadrādṛkṣata | gavāṁ | sargā | na | raśmayaḥ |
oṣāprā | uru | jrayaḥ |
āpapruṣī | vibhāvari | vyāvarjyotiṣā | tamaḥ |
uṣo | anu | svadhāmava |
ā | dyāṁ | tanoṣi | raśmibhirāntarikṣamuru | priyam |
uṣaḥ | śukreṇa | śociṣā |
taddevasya | saviturvāryaṁ | mahadvṛṇīmahe | asurasya | pracetasaḥ |
chardiryena | dāśuṣe | yacchati | tmanā | tanno | mahām̐ | udayāndevo | aktubhiḥ |
divo | dhartā | bhuvanasya | prajāpatiḥ | piśaṅgaṁ | drāpiṁ | prati | muñcate | kaviḥ |
vicakṣaṇaḥ | prathayannāpṛṇannurvajījanatsavitā | sumnamukthyam |
āprā | rajāṁsi | divyāni | pārthivā | ślokaṁ | devaḥ | kṛṇute | svāya | dharmaṇe |
pra | bāhū | asrāksavitā | savīmani | niveśayanprasuvannaktubhirjagat |
adābhyo | bhuvanāni | pracākaśadvratāni | devaḥ | savitābhi | rakṣate |
prāsrāgbāhū | bhuvanasya | prajābhyo | dhṛtavrato | maho | ajmasya | rājati |
trirantarikṣaṁ | savitā | mahitvanā | trī | rajāṁsi | paribhustrīṇi | rocanā |
tisro | divaḥ | pṛthivīstisrenvati | tribhirvratairabhi | no | rakṣati | tmanā |
bṛhatsumnaḥ | prasavītā | niveśano | jagataḥ | sthāturubhayasya | yo | vaśī |
sa | no | devaḥ | savitā | śarma | yacchatvasme | kṣayāya | trivarūthamaṁhasaḥ |
āgandeva | ṛtubhirvardhatu | kṣayaṁ | dadhātu | naḥ | savitā | suprajāmiṣam |
sa | naḥ | kṣapābhirahabhiśca | jinvatu | prajāvantaṁ | rayimasme | saminvatu |
abhūddevaḥ | savitā | vandyo | nu | nedānīmahna | upavācyo | nṛbhiḥ |
vi | yo | ratnā | bhajati | mānavebhyaḥ | śreṣṭhaṁ | no | atra | draviṇaṁ | yathā | dadhat |
devebhyo | hi | prathamaṁ | yajñiyebhyo'mṛtatvaṁ | suvasi | bhāgamuttamam |
ādiddāmānaṁ | savitarvyūrṇuṣe'nūcīnā | jīvitā | mānuṣebhyaḥ |
acittī | yaccakṛmā | daivye | jane | dīnairdakṣaiḥ | prabhūtī | pūruṣatvatā |
deveṣu | ca | savitarmānuṣeṣu | ca | tvaṁ | no | atra | suvatādanāgasaḥ |
na | pramiye | saviturdaivyasya | tadyathā | viśvaṁ | bhuvanaṁ | dhārayiṣyati |
yatpṛthivyā | varimannā | svaṅgurirvarṣmandivaḥ | suvati | satyamasya | tat |
indrajyeṣṭhānbṛhadbhyaḥ | parvatebhyaḥ | kṣayām̐ | ebhyaḥ | suvasi | pastyāvataḥ |
yathāyathā | patayanto | viyemiraivaiva | tasthuḥ | savitaḥ | savāya | te |
ye | te | trirahantsavitaḥ | savāso | divedive | saubhagamāsuvanti |
indro | dyāvāpṛthivī | sindhuradbhirādityairno | aditiḥ | śarma | yaṁsat |
ko | vastrātā | vasavaḥ | ko | varūtā | dyāvābhūmī | adite | trāsīthāṁ | naḥ |
sahīyaso | varuṇa | mitra | martātko | vo'dhvare | varivo | dhāti | devāḥ |
pra | ye | dhāmāni | pūrvyāṇyarcānvi | yaducchānviyotāro | amūrāḥ |
vidhātāro | vi | te | dadhurajasrā | ṛtadhītayo | rurucanta | dasmāḥ |
pra | pastyāmaditiṁ | sindhumarkaiḥ | svastimīḻe | sakhyāya | devīm |
ubhe | yathā | no | ahanī | nipātoṣāsānaktā | karatāmadabdhe |
vyaryamā | varuṇaśceti | panthāmiṣaspatiḥ | suvitaṁ | gātumagniḥ |
indrāviṣṇū | nṛvadu | ṣu | stavānā | śarma | no | yantamamavadvarūtham |
ā | parvatasya | marutāmavāṁsi | devasya | trāturavri | bhagasya |
pātpatirjanyādaṁhaso | no | mitro | mitriyāduta | noruṣyet |
nū | rodasī | ahinā | budhnyena | stuvīta | devī | apyebhiriṣṭaiḥ |
samudraṁ | na | saṁcaraṇe | saniṣyavo | gharmasvaraso | nadyo | apa | vran |
devairno | devyaditirni | pātu | devastrātā | trāyatāmaprayucchan |
nahi | mitrasya | varuṇasya | dhāsimarhāmasi | pramiyaṁ | sānvagneḥ |
agnirīśe | vasavyasyāgnirmahaḥ | saubhagasya |
tānyasmabhyaṁ | rāsate |
uṣo | maghonyā | vaha | sūnṛte | vāryā | puru |
asmabhyaṁ | vājinīvati |
tatsu | naḥ | savitā | bhago | varuṇo | mitro | aryamā |
indro | no | rādhasā | gamat |
mahī | dyāvāpṛthivīha | jyeṣṭhe | rucā | bhavatāṁ | śucayadbhirarkaiḥ |
yatsīṁ | variṣṭhe | bṛhatī | viminvanruvaddhokṣā | paprathānebhirevaiḥ |
devī | devebhiryajate | yajatrairaminatī | tasthaturukṣamāṇe |
ṛtāvarī | adruhā | devaputre | yajñasya | netrī | śucayadbhirarkaiḥ |
setsvapā | bhuvaneṣvāsa | yeme | dyāvāpṛthivī | jajāna |
urvī | gabhīre | rajasī | sumeke | avaṁśe | dhīraḥ | śacyā | samairat |
nū | rodasī | bṛhadbhirno | varūthaiḥ | patnīvadbhiriṣayantī | sajoṣāḥ |
urūcī | viśve | yajate | ni | pātaṁ | dhiyā | syāma | rathyaḥ | sadāsāḥ |
pra | vāṁ | mahi | dyavī | abhyupastutiṁ | bharāmahe |
śucī | upa | praśastaye |
punāne | tanvā | mithaḥ | svena | dakṣeṇa | rājathaḥ |
ūhyāthe | sanādṛtam |
mahī | mitrasya | sādhathastarantī | pipratī | ṛtam |
pari | yajñaṁ | ni | ṣedathuḥ |
kṣetrasya | patinā | vayaṁ | hiteneva | jayāmasi |
gāmaśvaṁ | poṣayitnvā | sa | no | mṛḻātīdṛśe |
kṣetrasya | pate | madhumantamūrmiṁ | dhenuriva | payo | asmāsu | dhukṣva |
madhuścutaṁ | ghṛtamiva | supūtamṛtasya | naḥ | patayo | mṛḻayantu |
madhumatīroṣadhīrdyāvāpo | madhumanno | bhavatvantarikṣam |
kṣetrasya | patirmadhumānno | astvariṣyanto | anvenaṁ | carema |
śunaṁ | vāhāḥ | śunaṁ | naraḥ | śunaṁ | kṛṣatu | lāṅgalam |
śunaṁ | varatrā | badhyantāṁ | śunamaṣṭrāmudiṅgaya |
śunāsīrāvimāṁ | vācaṁ | juṣethāṁ | yaddivi | cakrathuḥ | payaḥ |
tenemāmupa | siñcatam |
arvācī | subhage | bhava | sīte | vandāmahe | tvā |
yathā | naḥ | subhagāsasi | yathā | naḥ | suphalāsasi |
indraḥ | sītāṁ | ni | gṛhṇātu | tāṁ | pūṣānu | yacchatu |
sā | naḥ | payasvatī | duhāmuttarāmuttarāṁ | samām |
śunaṁ | naḥ | phālā | vi | kṛṣantu | bhūmiṁ | śunaṁ | kīnāśābhi | yantu | vāhaiḥ |
śunaṁ | parjanyo | madhunā | payobhiḥ | śunāsīrā | śunamasmāsu | dhattam |
samudrādūrmirmadhumām̐ | udāradupāṁśunā | samamṛtatvamānaṭ |
ghṛtasya | nāma | guhyaṁ | yadasti | jihvā | devānāmamṛtasya | nābhiḥ |
vayaṁ | nāma | pra | bravāmā | ghṛtasyāsminyajñe | dhārayāmā | namobhiḥ |
upa | brahmā | śṛṇavacchasyamānaṁ | catuḥśṛṅgo'vamīdgauraitat |
catvāri | śṛṅgā | trayo | asya | pādā | dve | śīrṣe | sapta | hastāso | asya |
tridhā | baddho | vṛṣabho | roravīti | maho | devo | martyām̐ | ā | viveśa |
tridhā | hitaṁ | paṇibhirguhyamānaṁ | gavi | devāso | ghṛtamanvavindan |
indraikaṁ | sūryaikaṁ | jajāna | venādekaṁ | svadhayā | niṣṭatakṣuḥ |
etārṣanti | hṛdyātsamudrācchatavrajā | ripuṇā | nāvacakṣe |
ghṛtasya | dhārābhi | cākaśīmi | hiraṇyayo | vetaso | madhyāsām |
samyaksravanti | sarito | na | dhenāntarhṛdā | manasā | pūyamānāḥ |
ete | arṣantyūrmayo | ghṛtasya | mṛgeva | kṣipaṇorīṣamāṇāḥ |
sindhoriva | prādhvane | śūghanāso | vātapramiyaḥ | patayanti | yahvāḥ |
ghṛtasya | dhārāruṣo | na | vājī | kāṣṭhā | bhindannūrmibhiḥ | pinvamānaḥ |
abhi | pravanta | samaneva | yoṣāḥ | kalyāṇyaḥ | smayamānāso | agnim |
ghṛtasya | dhārāḥ | samidho | nasanta | tā | juṣāṇo | haryati | jātavedāḥ |
kanyeva | vahatumetavo | añjyañjānābhi | cākaśīmi |
yatra | somaḥ | sūyate | yatra | yajño | ghṛtasya | dhārābhi | tatpavante |
abhyarṣata | suṣṭutiṁ | gavyamājimasmāsu | bhadrā | draviṇāni | dhatta |
imaṁ | yajñaṁ | nayata | devatā | no | ghṛtasya | dhārā | madhumatpavante |
dhāmante | viśvaṁ | bhuvanamadhi | śritamantaḥ | samudre | hṛdyantarāyuṣi |
apāmanīke | samithe | yābhṛtastamaśyāma | madhumantaṁ | tormim |
abodhyagniḥ | samidhā | janānāṁ | prati | dhenumivāyatīmuṣāsam |
yahveva | pra | vayāmujjihānāḥ | pra | bhānavaḥ | sisrate | nākamaccha |
abodhi | hotā | yajathāya | devānūrdhvo | agniḥ | sumanāḥ | prātarasthāt |
samiddhasya | ruśadadarśi | pājo | mahāndevastamaso | niramoci |
yadīṁ | gaṇasya | raśanāmajīgaḥ | śuciraṅkte | śucibhirgobhiragniḥ |
āddakṣiṇā | yujyate | vājayantyuttānāmūrdhvo | adhayajjuhūbhiḥ |
agnimacchā | devayatāṁ | manāṁsi | cakṣūṁṣīva | sūrye | saṁ | caranti |
yadīṁ | suvāte | uṣasā | virūpe | śveto | vājī | jāyate | agre | ahnām |
janiṣṭa | hi | jenyo | agre | ahnāṁ | hito | hiteṣvaruṣo | vaneṣu |
damedame | sapta | ratnā | dadhāno'gnirhotā | ni | ṣasādā | yajīyān |
agnirhotā | nyasīdadyajīyānupasthe | mātuḥ | surabho | loke |
yuvā | kaviḥ | puruniṣṭha | ṛtāvā | dhartā | kṛṣṭīnāmuta | madhyeddhaḥ |
pra | ṇu | tyaṁ | vipramadhvareṣu | sādhumagniṁ | hotāramīḻate | namobhiḥ |
ā | yastatāna | rodasī | ṛtena | nityaṁ | mṛjanti | vājinaṁ | ghṛtena |
mārjālyo | mṛjyate | sve | damūnāḥ | kavipraśasto | atithiḥ | śivo | naḥ |
sahasraśṛṅgo | vṛṣabhastadojā | viśvām̐ | agne | sahasā | prāsyanyān |
pra | sadyo | agne | atyeṣyanyānāviryasmai | cārutamo | babhūtha |
īḻenyo | vapuṣyo | vibhāvā | priyo | viśāmatithirmānuṣīṇām |
tubhyaṁ | bharanti | kṣitayo | yaviṣṭha | balimagne | antitauta | dūrāt |
ā | bhandiṣṭhasya | sumatiṁ | cikiddhi | bṛhatte | agne | mahi | śarma | bhadram |
ādya | rathaṁ | bhānumo | bhānumantamagne | tiṣṭha | yajatebhiḥ | samantam |
vidvānpathīnāmurvantarikṣameha | devānhaviradyāya | vakṣi |
avocāma | kavaye | medhyāya | vaco | vandāru | vṛṣabhāya | vṛṣṇe |
gaviṣṭhiro | namasā | stomamagnau | divīva | rukmamuruvyañcamaśret |
kumāraṁ | mātā | yuvatiḥ | samubdhaṁ | guhā | bibharti | na | dadāti | pitre |
anīkamasya | na | minajjanāsaḥ | puraḥ | paśyanti | nihitamaratau |
kametaṁ | tvaṁ | yuvate | kumāraṁ | peṣī | bibharṣi | mahiṣī | jajāna |
pūrvīrhi | garbhaḥ | śarado | vavardhāpaśyaṁ | jātaṁ | yadasūta | mātā |
hiraṇyadantaṁ | śucivarṇamārātkṣetrādapaśyamāyudhā | mimānam |
dadāno | asmāmṛtaṁ | vipṛkvatkiṁ | māmanindrāḥ | kṛṇavannanukthāḥ |
kṣetrādapaśyaṁ | sanutaścarantaṁ | sumadyūthaṁ | na | puru | śobhamānam |
na | tāgṛbhrannajaniṣṭa | hi | ṣaḥ | paliknīridyuvatayo | bhavanti |
ke | me | maryakaṁ | vi | yavanta | gobhirna | yeṣāṁ | gopāraṇaścidāsa |
yeṁ | jagṛbhurava | te | sṛjantvājāti | paśvopa | naścikitvān |
vasāṁ | rājānaṁ | vasatiṁ | janānāmarātayo | ni | dadhurmartyeṣu |
brahmāṇyatrerava | taṁ | sṛjantu | ninditāro | nindyāso | bhavantu |
śunaścicchepaṁ | niditaṁ | sahasrādyūpādamuñco | aśamiṣṭa | hi | ṣaḥ |
evāsmadagne | vi | mumugdhi | pāśānhotaścikitveha | tū | niṣadya |
hṛṇīyamāno | apa | hi | madaiyeḥ | pra | me | devānāṁ | vratapovāca |
indro | vidvām̐ | anu | hi | tvā | cacakṣa | tenāhamagne | anuśiṣṭāgām |
vi | jyotiṣā | bṛhatā | bhātyagnirāvirviśvāni | kṛṇute | mahitvā |
prādevīrmāyāḥ | sahate | durevāḥ | śiśīte | śṛṅge | rakṣase | vinikṣe |
uta | svānāso | divi | ṣantvagnestigmāyudhā | rakṣase | hantavo |
made | cidasya | pra | rujanti | bhāmā | na | varante | paribādho | adevīḥ |
etaṁ | te | stomaṁ | tuvijāta | vipro | rathaṁ | na | dhīraḥ | svapātakṣam |
yadīdagne | prati | tvaṁ | deva | haryāḥ | svarvatīrapainā | jayema |
tuvigrīvo | vṛṣabho | vāvṛdhāno'śatrvaryaḥ | samajāti | vedaḥ |
itīmamagnimamṛtāvocanbarhiṣmate | manave | śarma | yaṁsaddhaviṣmate | manave | śarma | yaṁsat |
tvamagne | varuṇo | jāyase | yattvaṁ | mitro | bhavasi | yatsamiddhaḥ |
tve | viśve | sahasasputra | devāstvamindro | dāśuṣe | martyāya |
tvamaryamā | bhavasi | yatkanīnāṁ | nāma | svadhāvanguhyaṁ | bibharṣi |
añjanti | mitraṁ | sudhitaṁ | na | gobhiryaddaṁpatī | samanasā | kṛṇoṣi |
tava | śriye | maruto | marjayanta | rudra | yatte | janima | cāru | citram |
padaṁ | yadviṣṇorupamaṁ | nidhāyi | tena | pāsi | guhyaṁ | nāma | gonām |
tava | śriyā | sudṛśo | deva | devāḥ | purū | dadhānāmṛtaṁ | sapanta |
hotāramagniṁ | manuṣo | ni | ṣedurdaśasyantośijaḥ | śaṁsamāyoḥ |
na | tvaddhotā | pūrvo | agne | yajīyānna | kāvyaiḥ | paro | asti | svadhāvaḥ |
viśaśca | yasyātithirbhavāsi | sa | yajñena | vanavaddeva | martān |
vayamagne | vanuyāma | tvotā | vasūyavo | haviṣā | budhyamānāḥ |
vayaṁ | samarye | vidatheṣvahnāṁ | vayaṁ | rāyā | sahasasputra | martān |
yo | nāgo | abhyeno | bharātyadhīdaghamaghaśaṁse | dadhāta |
jahī | cikitvo | abhiśastimetāmagne | yo | no | marcayati | dvayena |
tvāmasyā | vyuṣi | deva | pūrve | dūtaṁ | kṛṇvānāyajanta | havyaiḥ |
saṁsthe | yadagneyase | rayīṇāṁ | devo | martairvasubhiridhyamānaḥ |
ava | spṛdhi | pitaraṁ | yodhi | vidvānputro | yaste | sahasaḥ | sūnohe |
kadā | cikitvo | abhi | cakṣase | no'gne | kadām̐ | ṛtacidyātayāse |
bhūri | nāma | vandamāno | dadhāti | pitā | vaso | yadi | tajjoṣayāse |
kuviddevasya | sahasā | cakānaḥ | sumnamagnirvanate | vāvṛdhānaḥ |
tvamaṅga | jaritāraṁ | yaviṣṭha | viśvānyagne | duritāti | parṣi |
stenādṛśranripavo | janāso'jñātaketā | vṛjinābhūvan |
ime | yāmāsastvadrigabhūvanvasave | vā | tadidāgo | avāci |
nāhāyamagnirabhiśastaye | no | na | rīṣate | vāvṛdhānaḥ | parā | dāt |
tvāmagne | vasupatiṁ | vasūnāmabhi | pra | mande | adhvareṣu | rājan |
tvayā | vājaṁ | vājayanto | jayemābhi | ṣyāma | pṛtsutīrmartyānām |
havyavāḻagnirajaraḥ | pitā | no | vibhurvibhāvā | sudṛśīko | asme |
sugārhapatyāḥ | samiṣo | didīhyasmadryaksaṁ | mimīhi | śravāṁsi |
viśāṁ | kaviṁ | viśpatiṁ | mānuṣīṇāṁ | śuciṁ | pāvakaṁ | ghṛtapṛṣṭhamagnim |
ni | hotāraṁ | viśvavidaṁ | dadhidhve | sa | deveṣu | vanate | vāryāṇi |
juṣasvāgneḻayā | sajoṣā | yatamāno | raśmibhiḥ | sūryasya |
juṣasva | naḥ | samidhaṁ | jātavedā | ca | devānhaviradyāya | vakṣi |
juṣṭo | damūnātithirduroṇa | imaṁ | no | yajñamupa | yāhi | vidvān |
viśvāgne | abhiyujo | vihatyā | śatrūyatāmā | bharā | bhojanāni |
vadhena | dasyuṁ | pra | hi | cātayasva | vayaḥ | kṛṇvānastanve | svāyai |
piparṣi | yatsahasasputra | devāntso | agne | pāhi | nṛtama | vāje | asmān |
vayaṁ | te | agnokthairvidhema | vayaṁ | havyaiḥ | pāvaka | bhadraśoce |
asme | rayiṁ | viśvavāraṁ | saminvāsme | viśvāni | draviṇāni | dhehi |
asmākamagne | adhvaraṁ | juṣasva | sahasaḥ | sūno | triṣadhastha | havyam |
vayaṁ | deveṣu | sukṛtaḥ | syāma | śarmaṇā | nastrivarūthena | pāhi |
viśvāni | no | durgahā | jātavedaḥ | sindhuṁ | na | nāvā | duritāti | parṣi |
agne | atrivannamasā | gṛṇāno'smākaṁ | bodhyavitā | tanūnām |
yastvā | hṛdā | kīriṇā | manyamāno'martyaṁ | martyo | johavīmi |
jātavedo | yaśo | asmāsu | dhehi | prajābhiragne | amṛtatvamaśyām |
yasmai | tvaṁ | sukṛte | jātavedo | lokamagne | kṛṇavaḥ | syonam |
aśvinaṁ | sa | putriṇaṁ | vīravantaṁ | gomantaṁ | rayiṁ | naśate | svasti |
susamiddhāya | śociṣe | ghṛtaṁ | tīvraṁ | juhotana |
agnaye | jātavedase |
narāśaṁsaḥ | suṣūdatīmaṁ | yajñamadābhyaḥ |
kavirhi | madhuhastyaḥ |
īḻito | agnā | vahendraṁ | citramiha | priyam |
sukhai | rathebhirūtaye |
ūrṇamradā | vi | prathasvābhyarkānūṣata |
bhavā | naḥ | śubhra | sātaye |
devīrdvāro | vi | śrayadhvaṁ | suprāyaṇā | notaye |
prapra | yajñaṁ | pṛṇītana |
supratīke | vayovṛdhā | yahvī | ṛtasya | mātarā |
doṣāmuṣāsamīmahe |
vātasya | patmannīḻitā | daivyā | hotārā | manuṣaḥ |
imaṁ | no | yajñamā | gatam |
iḻā | sarasvatī | mahī | tisro | devīrmayobhuvaḥ |
barhiḥ | sīdantvasridhaḥ |
śivastvaṣṭarihā | gahi | vibhuḥ | poṣota | tmanā |
yajñeyajñe | nodava |
yatra | vettha | vanaspate | devānāṁ | guhyā | nāmāni |
tatra | havyāni | gāmaya |
svāhāgnaye | varuṇāya | svāhendrāya | marudbhyaḥ |
svāhā | devebhyo | haviḥ |
agniṁ | taṁ | manye | yo | vasurastaṁ | yaṁ | yanti | dhenavaḥ |
astamarvantāśavo'staṁ | nityāso | vājineṣaṁ | stotṛbhyā | bhara |
so | agniryo | vasurgṛṇe | saṁ | yamāyanti | dhenavaḥ |
samarvanto | raghudruvaḥ | saṁ | sujātāsaḥ | sūrayeṣaṁ | stotṛbhyā | bhara |
agnirhi | vājinaṁ | viśe | dadāti | viśvacarṣaṇiḥ |
agnī | rāye | svābhuvaṁ | sa | prīto | yāti | vāryamiṣaṁ | stotṛbhyā | bhara |
ā | te | agnedhīmahi | dyumantaṁ | devājaram |
yaddha | syā | te | panīyasī | samiddīdayati | dyavīṣaṁ | stotṛbhyā | bhara |
ā | te | agna | ṛcā | haviḥ | śukrasya | śociṣaspate |
suścandra | dasma | viśpate | havyavāṭ | tubhyaṁ | hūyateṣaṁ | stotṛbhyā | bhara |
pro | tye | agnayo'gniṣu | viśvaṁ | puṣyanti | vāryam |
te | hinvire | tenvire | teṣaṇyantyānuṣagiṣaṁ | stotṛbhyā | bhara |
tava | tye | agne | arcayo | mahi | vrādhanta | vājinaḥ |
ye | patvabhiḥ | śaphānāṁ | vrajā | bhuranta | gonāmiṣaṁ | stotṛbhyā | bhara |
navā | no | agnā | bhara | stotṛbhyaḥ | sukṣitīriṣaḥ |
te | syāma | yānṛcustvādūtāso | damedameṣaṁ | stotṛbhyā | bhara |
ubhe | suścandra | sarpiṣo | darvī | śrīṇīṣāsani |
uto | notpupūryā | uktheṣu | śavasaspateṣaṁ | stotṛbhyā | bhara |
evām̐ | agnimajuryamurgīrbhiryajñebhirānuṣak |
dadhadasme | suvīryamuta | tyadāśvaśvyamiṣaṁ | stotṛbhyā | bhara |
sakhāyaḥ | saṁ | vaḥ | samyañcamiṣaṁ | stomaṁ | cāgnaye |
varṣiṣṭhāya | kṣitīnāmūrjo | naptre | sahasvate |
kutrā | cidyasya | samṛtau | raṇvā | naro | nṛṣadane |
arhantaścidyamindhate | saṁjanayanti | jantavaḥ |
saṁ | yadiṣo | vanāmahe | saṁ | havyā | mānuṣāṇām |
uta | dyumnasya | śavasa | ṛtasya | raśmimā | dade |
sa | smā | kṛṇoti | ketumā | naktaṁ | ciddūrā | sate |
pāvako | yadvanaspatīnpra | smā | minātyajaraḥ |
ava | sma | yasya | veṣaṇe | svedaṁ | pathiṣu | juhvati |
abhīmaha | svajenyaṁ | bhūmā | pṛṣṭheva | ruruhuḥ |
yaṁ | martyaḥ | puruspṛhaṁ | vidadviśvasya | dhāyase |
pra | svādanaṁ | pitūnāmastatātiṁ | cidāyave |
sa | hi | ṣmā | dhanvākṣitaṁ | dātā | na | dātyā | paśuḥ |
hiriśmaśruḥ | śucidannṛbhuranibhṛṣṭataviṣiḥ |
śuciḥ | ṣma | yasmātrivatpra | svadhitīva | rīyate |
suṣūrasūta | mātā | krāṇā | yadānaśe | bhagam |
ā | yaste | sarpirāsute'gne | śamasti | dhāyase |
aiṣu | dyumnamuta | śravā | cittaṁ | martyeṣu | dhāḥ |
iti | cinmanyumadhrijastvādātamā | paśuṁ | dade |
ādagne | apṛṇato'triḥ | sāsahyāddasyūniṣaḥ | sāsahyānnṝn |
tvāmagna | ṛtāyavaḥ | samīdhire | pratnaṁ | pratnāsotaye | sahaskṛta |
puruścandraṁ | yajataṁ | viśvadhāyasaṁ | damūnasaṁ | gṛhapatiṁ | vareṇyam |
tvāmagne | atithiṁ | pūrvyaṁ | viśaḥ | śociṣkeśaṁ | gṛhapatiṁ | ni | ṣedire |
bṛhatketuṁ | pururūpaṁ | dhanaspṛtaṁ | suśarmāṇaṁ | svavasaṁ | jaradviṣam |
tvāmagne | mānuṣīrīḻate | viśo | hotrāvidaṁ | viviciṁ | ratnadhātamam |
guhā | santaṁ | subhaga | viśvadarśataṁ | tuviṣvaṇasaṁ | suyajaṁ | ghṛtaśriyam |
tvāmagne | dharṇasiṁ | viśvadhā | vayaṁ | gīrbhirgṛṇanto | namasopa | sedima |
sa | no | juṣasva | samidhāno | aṅgiro | devo | martasya | yaśasā | sudītibhiḥ |
tvamagne | pururūpo | viśeviśe | vayo | dadhāsi | pratnathā | puruṣṭuta |
purūṇyannā | sahasā | vi | rājasi | tviṣiḥ | sā | te | titviṣāṇasya | nādhṛṣe |
tvāmagne | samidhānaṁ | yaviṣṭhya | devā | dūtaṁ | cakrire | havyavāhanam |
urujrayasaṁ | ghṛtayonimāhutaṁ | tveṣaṁ | cakṣurdadhire | codayanmati |
tvāmagne | pradivāhutaṁ | ghṛtaiḥ | sumnāyavaḥ | suṣamidhā | samīdhire |
sa | vāvṛdhānauṣadhībhirukṣito'bhi | jrayāṁsi | pārthivā | vi | tiṣṭhase |
tvāmagne | haviṣmanto | devaṁ | martāseḻate |
manye | tvā | jātavedasaṁ | sa | havyā | vakṣyānuṣak |
agnirhotā | dāsvataḥ | kṣayasya | vṛktabarhiṣaḥ |
saṁ | yajñāsaścaranti | yaṁ | saṁ | vājāsaḥ | śravasyavaḥ |
uta | sma | yaṁ | śiśuṁ | yathā | navaṁ | janiṣṭāraṇī |
dhartāraṁ | mānuṣīṇāṁ | viśāmagniṁ | svadhvaram |
uta | sma | durgṛbhīyase | putro | na | hvāryāṇām |
purū | yo | dagdhāsi | vanāgne | paśurna | yavase |
adha | sma | yasyārcayaḥ | samyaksaṁyanti | dhūminaḥ |
yadīmaha | trito | divyupa | dhmāteva | dhamati | śiśīte | dhmātarī | yathā |
tavāhamagnotibhirmitrasya | ca | praśastibhiḥ |
dveṣoyuto | na | duritā | turyāma | martyānām |
taṁ | no | agne | abhī | naro | rayiṁ | sahasvā | bhara |
sa | kṣepayatsa | poṣayadbhuvadvājasya | sātayotaidhi | pṛt-su | no | vṛdhe |
agnaujiṣṭhamā | bhara | dyumnamasmabhyamadhrigo |
pra | no | rāyā | parīṇasā | ratsi | vājāya | panthām |
tvaṁ | no | agne | adbhuta | kratvā | dakṣasya | maṁhanā |
tve | asuryamāruhatkrāṇā | mitro | na | yajñiyaḥ |
tvaṁ | no | agnaiṣāṁ | gayaṁ | puṣṭiṁ | ca | vardhaya |
ye | stomebhiḥ | pra | sūrayo | naro | maghānyānaśuḥ |
ye | agne | candra | te | giraḥ | śumbhantyaśvarādhasaḥ |
śuṣmebhiḥ | śuṣmiṇo | naro | divaścidyeṣāṁ | bṛhatsukīrtirbodhati | tmanā |
tava | tye | agne | arcayo | bhrājanto | yanti | dhṛṣṇuyā |
parijmāno | na | vidyutaḥ | svāno | ratho | na | vājayuḥ |
nū | no | agnotaye | sabādhasaśca | rātaye |
asmākāsaśca | sūrayo | viśvāśāstarīṣaṇi |
tvaṁ | no | agne | aṅgiraḥ | stutaḥ | stavānā | bhara |
hotarvibhvāsahaṁ | rayiṁ | stotṛbhyaḥ | stavase | ca | notaidhi | pṛtsu | no | vṛdhe |
janasya | gopājaniṣṭa | jāgṛviragniḥ | sudakṣaḥ | suvitāya | navyase |
ghṛtapratīko | bṛhatā | divispṛśā | dyumadvi | bhāti | bharatebhyaḥ | śuciḥ |
yajñasya | ketuṁ | prathamaṁ | purohitamagniṁ | narastriṣadhasthe | samīdhire |
indreṇa | devaiḥ | sarathaṁ | sa | barhiṣi | sīdanni | hotā | yajathāya | sukratuḥ |
asaṁmṛṣṭo | jāyase | mātroḥ | śucirmandraḥ | kavirudatiṣṭho | vivasvataḥ |
ghṛtena | tvāvardhayannagnāhuta | dhūmaste | keturabhavaddivi | śritaḥ |
agnirno | yajñamupa | vetu | sādhuyāgniṁ | naro | vi | bharante | gṛhegṛhe |
agnirdūto | abhavaddhavyavāhano'gniṁ | vṛṇānā | vṛṇate | kavikratum |
tubhyedamagne | madhumattamaṁ | vacastubhyaṁ | manīṣeyamastu | śaṁ | hṛde |
tvāṁ | giraḥ | sindhumivāvanīrmahīrā | pṛṇanti | śavasā | vardhayanti | ca |
tvāmagne | aṅgiraso | guhā | hitamanvavindañchiśriyāṇaṁ | vanevane |
sa | jāyase | mathyamānaḥ | saho | mahattvāmāhuḥ | sahasasputramaṅgiraḥ |
prāgnaye | bṛhate | yajñiyāya | ṛtasya | vṛṣṇe | asurāya | manma |
ghṛtaṁ | na | yajñāsye | supūtaṁ | giraṁ | bhare | vṛṣabhāya | pratīcīm |
ṛtaṁ | cikitva | ṛtamiccikiddhyṛtasya | dhārānu | tṛndhi | pūrvīḥ |
nāhaṁ | yātuṁ | sahasā | na | dvayena | ṛtaṁ | sapāmyaruṣasya | vṛṣṇaḥ |
kayā | no | agna | ṛtayannṛtena | bhuvo | navedocathasya | navyaḥ |
vedā | me | deva | ṛtupā | ṛtūnāṁ | nāhaṁ | patiṁ | saniturasya | rāyaḥ |
ke | te | agne | ripave | bandhanāsaḥ | ke | pāyavaḥ | saniṣanta | dyumantaḥ |
ke | dhāsimagne | anṛtasya | pānti | kāsato | vacasaḥ | santi | gopāḥ |
sakhāyaste | viṣuṇāgna | ete | śivāsaḥ | santo | aśivābhūvan |
adhūrṣata | svayamete | vacobhirṛjūyate | vṛjināni | bruvantaḥ |
yaste | agne | namasā | yajñamīṭṭa | ṛtaṁ | sa | pātyaruṣasya | vṛṣṇaḥ |
tasya | kṣayaḥ | pṛthurā | sādhuretu | prasarsrāṇasya | nahuṣasya | śeṣaḥ |
arcantastvā | havāmahe'rcantaḥ | samidhīmahi |
agne | arcantotaye |
agneḥ | stomaṁ | manāmahe | sidhramadya | divispṛśaḥ |
devasya | draviṇasyavaḥ |
agnirjuṣata | no | giro | hotā | yo | mānuṣeṣvā |
sa | yakṣaddaivyaṁ | janam |
tvamagne | saprathāsi | juṣṭo | hotā | vareṇyaḥ |
tvayā | yajñaṁ | vi | tanvate |
tvāmagne | vājasātamaṁ | viprā | vardhanti | suṣṭutam |
sa | no | rāsva | suvīryam |
agne | nemirarām̐ | iva | devām̐stvaṁ | paribhūrasi |
ā | rādhaścitramṛñjase |
agniṁ | stomena | bodhaya | samidhāno | amartyam |
havyā | deveṣu | no | dadhat |
tamadhvareṣvīḻate | devaṁ | martāmartyam |
yajiṣṭhaṁ | mānuṣe | jane |
taṁ | hi | śaśvanteḻate | srucā | devaṁ | ghṛtaścutā |
agniṁ | havyāya | voḻhave |
agnirjāto | arocata | ghnandasyūñjyotiṣā | tamaḥ |
avindadgāpaḥ | svaḥ |
agnimīḻenyaṁ | kaviṁ | ghṛtapṛṣṭhaṁ | saparyata |
vetu | me | śṛṇavaddhavam |
agniṁ | ghṛtena | vāvṛdhuḥ | stomebhirviśvacarṣaṇim |
svādhībhirvacasyubhiḥ |
pra | vedhase | kavaye | vedyāya | giraṁ | bhare | yaśase | pūrvyāya |
ghṛtaprasatto | asuraḥ | suśevo | rāyo | dhartā | dharuṇo | vasvo | agniḥ |
ṛtena | ṛtaṁ | dharuṇaṁ | dhārayanta | yajñasya | śāke | parame | vyoman |
divo | dharmandharuṇe | seduṣo | nṝñjātairajātām̐ | abhi | ye | nanakṣuḥ |
aṅhoyuvastanvastanvate | vi | vayo | mahadduṣṭaraṁ | pūrvyāya |
sa | saṁvato | navajātastuturyātsiṅhaṁ | na | kruddhamabhitaḥ | pari | ṣṭhuḥ |
māteva | yadbharase | paprathāno | janaṁjanaṁ | dhāyase | cakṣase | ca |
vayovayo | jarase | yaddadhānaḥ | pari | tmanā | viṣurūpo | jigāsi |
vājo | nu | te | śavasaspātvantamuruṁ | doghaṁ | dharuṇaṁ | deva | rāyaḥ |
padaṁ | na | tāyurguhā | dadhāno | maho | rāye | citayannatrimaspaḥ |
bṛhadvayo | hi | bhānave'rcā | devāyāgnaye |
yaṁ | mitraṁ | na | praśastibhirmartāso | dadhire | puraḥ |
sa | hi | dyubhirjanānāṁ | hotā | dakṣasya | bāhvoḥ |
vi | havyamagnirānuṣagbhago | na | vāramṛṇvati |
asya | stome | maghonaḥ | sakhye | vṛddhaśociṣaḥ |
viśvā | yasmintuviṣvaṇi | samarye | śuṣmamādadhuḥ |
adhā | hyagnaiṣāṁ | suvīryasya | maṁhanā |
tamidyahvaṁ | na | rodasī | pari | śravo | babhūvatuḥ |
nū | naihi | vāryamagne | gṛṇānā | bhara |
ye | vayaṁ | ye | ca | sūrayaḥ | svasti | dhāmahe | sacotaidhi | pṛtsu | no | vṛdhe |
ā | yajñairdeva | martyetthā | tavyāṁsamūtaye |
agniṁ | kṛte | svadhvare | pūrurīḻītāvase |
asya | hi | svayaśastarāsā | vidharmanmanyase |
taṁ | nākaṁ | citraśociṣaṁ | mandraṁ | paro | manīṣayā |
asya | vāso | arciṣā | yāyukta | tujā | girā |
divo | na | yasya | retasā | bṛhacchocantyarcayaḥ |
asya | kratvā | vicetaso | dasmasya | vasu | rathā |
adhā | viśvāsu | havyo'gnirvikṣu | pra | śasyate |
nū | neddhi | vāryamāsā | sacanta | sūrayaḥ |
ūrjo | napādabhiṣṭaye | pāhi | śagdhi | svastayotaidhi | pṛtsu | no | vṛdhe |
prātaragniḥ | purupriyo | viśaḥ | stavetātithiḥ |
viśvāni | yo | amartyo | havyā | marteṣu | raṇyati |
dvitāya | mṛktavāhase | svasya | dakṣasya | maṁhanā |
induṁ | sa | dhattānuṣakstotā | citte | amartya |
taṁ | vo | dīrghāyuśociṣaṁ | girā | huve | maghonām |
ariṣṭo | yeṣāṁ | ratho | vyaśvadāvannīyate |
citrā | vā | yeṣu | dīdhitirāsannukthā | pānti | ye |
stīrṇaṁ | barhiḥ | svarṇare | śravāṁsi | dadhire | pari |
ye | me | pañcāśataṁ | daduraśvānāṁ | sadhastuti |
dyumadagne | mahi | śravo | bṛhatkṛdhi | maghonāṁ | nṛvadamṛta | nṛṇām |
abhyavasthāḥ | pra | jāyante | pra | vavrervavriściketa |
upasthe | māturvi | caṣṭe |
juhure | vi | citayanto'nimiṣaṁ | nṛmṇaṁ | pānti |
ā | dṛḻhāṁ | puraṁ | viviśuḥ |
ā | śvaitreyasya | jantavo | dyumadvardhanta | kṛṣṭayaḥ |
niṣkagrīvo | bṛhadukthainā | madhvā | na | vājayuḥ |
priyaṁ | dugdhaṁ | na | kāmyamajāmi | jāmyoḥ | sacā |
gharmo | na | vājajaṭharo'dabdhaḥ | śaśvato | dabhaḥ |
krīḻanno | raśmā | bhuvaḥ | saṁ | bhasmanā | vāyunā | vevidānaḥ |
tāsya | sandhṛṣajo | na | tigmāḥ | susaṁśitā | vakṣyo | vakṣaṇesthāḥ |
yamagne | vājasātama | tvaṁ | cinmanyase | rayim |
taṁ | no | gīrbhiḥ | śravāyyaṁ | devatrā | panayā | yujam |
ye | agne | nerayanti | te | vṛddhograsya | śavasaḥ |
apa | dveṣo | apa | hvaro'nyavratasya | saścire |
hotāraṁ | tvā | vṛṇīmahe'gne | dakṣasya | sādhanam |
yajñeṣu | pūrvyaṁ | girā | prayasvanto | havāmahe |
itthā | yathā | totaye | sahasāvandivedive |
rāya | ṛtāya | sukrato | gobhiḥ | ṣyāma | sadhamādo | vīraiḥ | syāma | sadhamādaḥ |
manuṣvattvā | ni | dhīmahi | manuṣvatsamidhīmahi |
agne | manuṣvadaṅgiro | devāndevayate | yaja |
tvaṁ | hi | mānuṣe | jane'gne | suprītedhyase |
srucastvā | yantyānuṣaksujāta | sarpirāsute |
tvāṁ | viśve | sajoṣaso | devāso | dūtamakrata |
saparyantastvā | kave | yajñeṣu | devamīḻate |
devaṁ | vo | devayajyayāgnimīḻīta | martyaḥ |
samiddhaḥ | śukra | dīdihyṛtasya | yonimāsadaḥ | sasasya | yonimāsadaḥ |
pra | viśvasāmannatrivadarcā | pāvakaśociṣe |
yo | adhvareṣvīḍyo | hotā | mandratamo | viśi |
nyagniṁ | jātavedasaṁ | dadhātā | devamṛtvijam |
pra | yajñaitvānuṣagadyā | devavyacastamaḥ |
cikitvinmanasaṁ | tvā | devaṁ | martāsotaye |
vareṇyasya | te'vaseyānāso | amanmahi |
agne | cikiddhyasya | nedaṁ | vacaḥ | sahasya |
taṁ | tvā | suśipra | daṁpate | stomairvardhantyatrayo | gīrbhiḥ | śumbhantyatrayaḥ |
agne | sahantamā | bhara | dyumnasya | prāsahā | rayim |
viśvā | yaścarṣaṇīrabhyāsā | vājeṣu | sāsahat |
tamagne | pṛtanāṣahaṁ | rayiṁ | sahasvā | bhara |
tvaṁ | hi | satyo | adbhuto | dātā | vājasya | gomataḥ |
viśve | hi | tvā | sajoṣaso | janāso | vṛktabarhiṣaḥ |
hotāraṁ | sadmasu | priyaṁ | vyanti | vāryā | puru |
sa | hi | ṣmā | viśvacarṣaṇirabhimāti | saho | dadhe |
agnaiṣu | kṣayeṣvā | revannaḥ | śukra | dīdihi | dyumatpāvaka | dīdihi |
agne | tvaṁ | no | antamota | trātā | śivo | bhavā | varūthyaḥ |
vasuragnirvasuśravācchā | nakṣi | dyumattamaṁ | rayiṁ | dāḥ |
sa | no | bodhi | śrudhī | havamuruṣyā | ṇo | aghāyataḥ | samasmāt |
taṁ | tvā | śociṣṭha | dīdivaḥ | sumnāya | nūnamīmahe | sakhibhyaḥ |
acchā | vo | agnimavase | devaṁ | gāsi | sa | no | vasuḥ |
rāsatputra | ṛṣūṇāmṛtāvā | parṣati | dviṣaḥ |
sa | hi | satyo | yaṁ | pūrve | ciddevāsaścidyamīdhire |
hotāraṁ | mandrajihvamitsudītibhirvibhāvasum |
sa | no | dhītī | variṣṭhayā | śreṣṭhayā | ca | sumatyā |
agne | rāyo | didīhi | naḥ | suvṛktibhirvareṇya |
agnirdeveṣu | rājatyagnirmarteṣvāviśan |
agnirno | havyavāhano'gniṁ | dhībhiḥ | saparyata |
agnistuviśravastamaṁ | tuvibrahmāṇamuttamam |
atūrtaṁ | śrāvayatpatiṁ | putraṁ | dadāti | dāśuṣe |
agnirdadāti | satpatiṁ | sāsāha | yo | yudhā | nṛbhiḥ |
agniratyaṁ | raghuṣyadaṁ | jetāramaparājitam |
yadvāhiṣṭhaṁ | tadagnaye | bṛhadarca | vibhāvaso |
mahiṣīva | tvadrayistvadvājodīrate |
tava | dyumanto | arcayo | grāvevocyate | bṛhat |
uto | te | tanyaturyathā | svāno | arta | tmanā | divaḥ |
evām̐ | agniṁ | vasūyavaḥ | sahasānaṁ | vavandima |
sa | no | viśvāti | dviṣaḥ | parṣannāveva | sukratuḥ |
agne | pāvaka | rociṣā | mandrayā | deva | jihvayā |
ā | devānvakṣi | yakṣi | ca |
taṁ | tvā | ghṛtasnavīmahe | citrabhāno | svardṛśam |
devām̐ | ā | vītaye | vaha |
vītihotraṁ | tvā | kave | dyumantaṁ | samidhīmahi |
agne | bṛhantamadhvare |
agne | viśvebhirā | gahi | devebhirhavyadātaye |
hotāraṁ | tvā | vṛṇīmahe |
yajamānāya | sunvatāgne | suvīryaṁ | vaha |
devairā | satsi | barhiṣi |
samidhānaḥ | sahasrajidagne | dharmāṇi | puṣyasi |
devānāṁ | dūtokthyaḥ |
nyagniṁ | jātavedasaṁ | hotravāhaṁ | yaviṣṭhyam |
dadhātā | devamṛtvijam |
pra | yajñaitvānuṣagadyā | devavyacastamaḥ |
stṛṇīta | barhirāsade |
edaṁ | maruto | aśvinā | mitraḥ | sīdantu | varuṇaḥ |
devāsaḥ | sarvayā | viśā |
anasvantā | satpatirmāmahe | me | gāvā | cetiṣṭho | asuro | maghonaḥ |
traivṛṣṇo | agne | daśabhiḥ | sahasrairvaiśvānara | tryaruṇaściketa |
yo | me | śatā | ca | viṁśatiṁ | ca | gonāṁ | harī | ca | yuktā | sudhurā | dadāti |
vaiśvānara | suṣṭuto | vāvṛdhāno'gne | yaccha | tryaruṇāya | śarma |
evā | te | agne | sumatiṁ | cakāno | naviṣṭhāya | navamaṁ | trasadasyuḥ |
yo | me | girastuvijātasya | pūrvīryuktenābhi | tryaruṇo | gṛṇāti |
yo | meti | pravocatyaśvamedhāya | sūraye |
dadadṛcā | saniṁ | yate | dadanmedhāmṛtāyate |
yasya | mā | paruṣāḥ | śatamuddharṣayantyukṣaṇaḥ |
aśvamedhasya | dānāḥ | someva | tryāśiraḥ |
indrāgnī | śatadāvnyaśvamedhe | suvīryam |
kṣatraṁ | dhārayataṁ | bṛhaddivi | sūryamivājaram |
samiddho | agnirdivi | śociraśretpratyaṅṅuṣasamurviyā | vi | bhāti |
eti | prācī | viśvavārā | namobhirdevām̐ | īḻānā | haviṣā | ghṛtācī |
samidhyamāno | amṛtasya | rājasi | haviṣkṛṇvantaṁ | sacase | svastaye |
viśvaṁ | sa | dhatte | draviṇaṁ | yaminvasyātithyamagne | ni | ca | dhattetpuraḥ |
agne | śardha | mahate | saubhagāya | tava | dyumnānyuttamāni | santu |
saṁ | jāspatyaṁ | suyamamā | kṛṇuṣva | śatrūyatāmabhi | tiṣṭhā | mahāṁsi |
samiddhasya | pramahaso'gne | vande | tava | śriyam |
vṛṣabho | dyumnavām̐ | asi | samadhvareṣvidhyase |
samiddho | agnāhuta | devānyakṣi | svadhvara |
tvaṁ | hi | havyavāḻasi |
ā | juhotā | duvasyatāgniṁ | prayatyadhvare |
vṛṇīdhvaṁ | havyavāhanam |
tryaryamā | manuṣo | devatātā | trī | rocanā | divyā | dhārayanta |
arcanti | tvā | marutaḥ | pūtadakṣāstvameṣāmṛṣirindrāsi | dhīraḥ |
anu | yadīṁ | maruto | mandasānamārcannindraṁ | papivāṁsaṁ | sutasya |
ādatta | vajramabhi | yadahiṁ | hannapo | yahvīrasṛjatsartavo |
uta | brahmāṇo | maruto | me | asyendraḥ | somasya | suṣutasya | peyāḥ |
taddhi | havyaṁ | manuṣe | gāvindadahannahiṁ | papivām̐ | indro | asya |
ādrodasī | vitaraṁ | vi | ṣkabhāyatsaṁvivyānaścidbhiyase | mṛgaṁ | kaḥ |
jigartimindro | apajargurāṇaḥ | prati | śvasantamava | dānavaṁ | han |
adha | kratvā | maghavantubhyaṁ | devānu | viśve | adaduḥ | somapeyam |
yatsūryasya | haritaḥ | patantīḥ | puraḥ | satīruparaitaśe | kaḥ |
nava | yadasya | navatiṁ | ca | bhogāntsākaṁ | vajreṇa | maghavā | vi-vṛścat |
arcantīndraṁ | marutaḥ | sadhasthe | traiṣṭubhena | vacasā | bādhata | dyām |
sakhā | sakhye | apacattūyamagnirasya | kratvā | mahiṣā | trī | śatāni |
trī | sākamindro | manuṣaḥ | sarāṁsi | sutaṁ | pibadvṛtrahatyāya | somam |
trī | yacchatā | mahiṣāṇāmagho | māstrī | sarāṁsi | maghavā | somyāpāḥ |
kāraṁ | na | viśve | ahvanta | devā | bharamindrāya | yadahiṁ | jaghāna |
uśanā | yatsahasyairayātaṁ | gṛhamindra | jūjuvānebhiraśvaiḥ |
vanvāno | atra | sarathaṁ | yayātha | kutsena | devairavanorha | śuṣṇam |
prānyaccakramavṛhaḥ | sūryasya | kutsāyānyadvarivo | yātave'kaḥ |
anāso | dasyūm̐ramṛṇo | vadhena | ni | duryoṇāvṛṇaṅmṛdhravācaḥ |
stomāsastvā | gaurivīteravardhannarandhayo | vaidathināya | piprum |
ā | tvāmṛjiśvā | sakhyāya | cakre | pacanpaktīrapibaḥ | somamasya |
navagvāsaḥ | sutasomāsendraṁ | daśagvāso | abhyarcantyarkaiḥ |
gavyaṁ | cidūrvamapidhānavantaṁ | taṁ | cinnaraḥ | śaśamānāpa | vran |
katho | nu | te | pari | carāṇi | vidvānvīryā | maghavanyā | cakartha |
yā | co | nu | navyā | kṛṇavaḥ | śaviṣṭha | predu | tā | te | vidatheṣu | bravāma |
etā | viśvā | cakṛvām̐ | indra | bhūryaparīto | januṣā | vīryeṇa |
yā | cinnu | vajrinkṛṇavo | dadhṛṣvānna | te | vartā | taviṣyāsti | tasyāḥ |
indra | brahma | kriyamāṇā | juṣasva | yā | te | śaviṣṭha | navyākarma |
vastreva | bhadrā | sukṛtā | vasūyū | rathaṁ | na | dhīraḥ | svapātakṣam |
kva | sya | vīraḥ | ko | apaśyadindraṁ | sukharathamīyamānaṁ | haribhyām |
yo | rāyā | vajrī | sutasomamicchantadoko | gantā | puruhūtotī |
avācacakṣaṁ | padamasya | sasvarugraṁ | nidhāturanvāyamicchan |
apṛcchamanyām̐ | uta | te | māhurindraṁ | naro | bubudhānāśema |
pra | nu | vayaṁ | sute | yā | te | kṛtānīndra | bravāma | yāni | no | jujoṣaḥ |
vedadavidvāñchṛṇavacca | vidvānvahate'yaṁ | maghavā | sarvasenaḥ |
sthiraṁ | manaścakṛṣe | jātendra | veṣīdeko | yudhaye | bhūyasaścit |
aśmānaṁ | cicchavasā | didyuto | vi | vido | gavāmūrvamusriyāṇām |
paro | yattvaṁ | paramājaniṣṭhāḥ | parāvati | śrutyaṁ | nāma | bibhrat |
ataścidindrādabhayanta | devā | viśvāpo | ajayaddāsapatnīḥ |
tubhyedete | marutaḥ | suśevārcantyarkaṁ | sunvantyandhaḥ |
ahimohānamapāśayānaṁ | pra | māyābhirmāyinaṁ | sakṣadindraḥ |
vi | ṣū | mṛdho | januṣā | dānaminvannahangavā | maghavantsaṁcakānaḥ |
atrā | dāsasya | namuceḥ | śiro | yadavartayo | manave | gātumicchan |
yujaṁ | hi | māmakṛthādidindra | śiro | dāsasya | namucermathāyan |
aśmānaṁ | citsvaryaṁ | vartamānaṁ | pra | cakriyeva | rodasī | marudbhyaḥ |
striyo | hi | dāsāyudhāni | cakre | kiṁ | mā | karannabalāsya | senāḥ |
antarhyakhyadubhe | asya | dhene | athopa | praidyudhaye | dasyumindraḥ |
samatra | gāvo'bhito'navanteheha | vatsairviyutā | yadāsan |
saṁ | tendro | asṛjadasya | śākairyadīṁ | somāsaḥ | suṣutāmandan |
yadīṁ | somā | babhrudhūtāmandannaroravīdvṛṣabhaḥ | sādaneṣu |
puraṁdaraḥ | papivām̐ | indro | asya | punargavāmadadādusriyāṇām |
bhadramidaṁ | ruśamāgne | akrangavāṁ | catvāri | dadataḥ | sahasrā |
ṛṇaṁcayasya | prayatā | maghāni | pratyagrabhīṣma | nṛtamasya | nṛṇām |
supeśasaṁ | māva | sṛjantyastaṁ | gavāṁ | sahasrai | ruśamāso | agne |
tīvrendramamamanduḥ | sutāso'ktorvyuṣṭau | paritakmyāyāḥ |
aucchatsā | rātrī | paritakmyā | yām̐ | ṛṇaṁcaye | rājani | ruśamānām |
atyo | na | vājī | raghurajyamāno | babhruścatvāryasanatsahasrā |
catuḥsahasraṁ | gavyasya | paśvaḥ | pratyagrabhīṣma | ruśameṣvagne |
gharmaścittaptaḥ | pravṛje | yāsīdayasmayastamvādāma | viprāḥ |
indro | rathāya | pravataṁ | kṛṇoti | yamadhyasthānmaghavā | vājayantam |
yūtheva | paśvo | vyunoti | gopāriṣṭo | yāti | prathamaḥ | siṣāsan |
ā | pra | drava | harivo | mā | vi | venaḥ | piśaṅgarāte | abhi | naḥ | sacasva |
nahi | tvadindra | vasyo | anyadastyamenām̐ścijjanivataścakartha |
udyatsahaḥ | sahasājaniṣṭa | dediṣṭendra | indriyāṇi | viśvā |
prācodayatsudughā | vavre | antarvi | jyotiṣā | saṁvavṛtvattamo'vaḥ |
anavaste | rathamaśvāya | takṣantvaṣṭā | vajraṁ | puruhūta | dyumantam |
brahmāṇendraṁ | mahayanto | arkairavardhayannahaye | hantavo |
vṛṣṇe | yatte | vṛṣaṇo | arkamarcānindra | grāvāṇo | aditiḥ | sajoṣāḥ |
anaśvāso | ye | pavayo'rathendreṣitā | abhyavartanta | dasyūn |
pra | te | pūrvāṇi | karaṇāni | vocaṁ | pra | nūtanā | maghavanyā | cakartha |
śaktīvo | yadvibharā | rodasī | ubhe | jayannapo | manave | dānucitrāḥ |
tadinnu | te | karaṇaṁ | dasma | viprāhiṁ | yadghnannojo | atrāmimīthāḥ |
śuṣṇasya | citpari | māyāgṛbhṇāḥ | prapitvaṁ | yannapa | dasyūm̐rasedhaḥ |
tvamapo | yadave | turvaśāyāramayaḥ | sudughāḥ | pārendra |
ugramayātamavaho | ha | kutsaṁ | saṁ | ha | yadvāmuśanāranta | devāḥ |
indrākutsā | vahamānā | rathenā | vāmatyāpi | karṇe | vahantu |
niḥ | ṣīmadbhyo | dhamatho | niḥ | ṣadhasthānmaghono | hṛdo | varathastamāṁsi |
vātasya | yuktāntsuyujaścidaśvānkaviścideṣo | ajagannavasyuḥ |
viśve | te | atra | marutaḥ | sakhāyendra | brahmāṇi | taviṣīmavardhan |
sūraścidrathaṁ | paritakmyāyāṁ | pūrvaṁ | karaduparaṁ | jūjuvāṁsam |
bharaccakrametaśaḥ | saṁ | riṇāti | puro | dadhatsaniṣyati | kratuṁ | naḥ |
āyaṁ | janābhicakṣe | jagāmendraḥ | sakhāyaṁ | sutasomamicchan |
vadangrāvāva | vediṁ | bhriyāte | yasya | jīramadhvaryavaścaranti |
ye | cākananta | cākananta | nū | te | martāmṛta | mo | te | aṁhāran |
vāvandhi | yajyūm̐ruta | teṣu | dhehyojo | janeṣu | yeṣu | te | syāma |
adardarutsamasṛjo | vi | khāni | tvamarṇavānbadbadhānām̐ | aramṇāḥ |
mahāntamindra | parvataṁ | vi | yadvaḥ | sṛjo | vi | dhārāva | dānavaṁ | han |
tvamutsām̐ | ṛtubhirbadbadhānām̐ | araṁhodhaḥ | parvatasya | vajrin |
ahiṁ | cidugra | prayutaṁ | śayānaṁ | jaghanvām̐ | indra | taviṣīmadhatthāḥ |
tyasya | cinmahato | nirmṛgasya | vadharjaghāna | taviṣībhirindraḥ |
yaika | idapratirmanyamānādasmādanyo | ajaniṣṭa | tavyān |
tyaṁ | cideṣāṁ | svadhayā | madantaṁ | miho | napātaṁ | suvṛdhaṁ | tamogām |
vṛṣaprabharmā | dānavasya | bhāmaṁ | vajreṇa | vajrī | ni | jaghāna | śuṣṇam |
tyaṁ | cidasya | kratubhirniṣattamamarmaṇo | vidadidasya | marma |
yadīṁ | sukṣatra | prabhṛtā | madasya | yuyutsantaṁ | tamasi | harmye | dhāḥ |
tyaṁ | ciditthā | katpayaṁ | śayānamasūrye | tamasi | vāvṛdhānam |
taṁ | cinmandāno | vṛṣabhaḥ | sutasyoccairindro | apagūryā | jaghāna |
udyadindro | mahate | dānavāya | vadharyamiṣṭa | saho | apratītam |
yadīṁ | vajrasya | prabhṛtau | dadābha | viśvasya | jantoradhamaṁ | cakāra |
tyaṁ | cidarṇaṁ | madhupaṁ | śayānamasinvaṁ | vavraṁ | mahyādadugraḥ |
apādamatraṁ | mahatā | vadhena | ni | duryoṇāvṛṇaṅmṛdhravācam |
ko | asya | śuṣmaṁ | taviṣīṁ | varātaiko | dhanā | bharate | apratītaḥ |
ime | cidasya | jrayaso | nu | devīndrasyaujaso | bhiyasā | jihāte |
nyasmai | devī | svadhitirjihītendrāya | gāturuśatīva | yeme |
saṁ | yadojo | yuvate | viśvamābhiranu | svadhāvne | kṣitayo | namanta |
ekaṁ | nu | tvā | satpatiṁ | pāñcajanyaṁ | jātaṁ | śṛṇomi | yaśasaṁ | janeṣu |
taṁ | me | jagṛbhrāśaso | naviṣṭhaṁ | doṣā | vastorhavamānāsendram |
evā | hi | tvāmṛtuthā | yātayantaṁ | maghā | viprebhyo | dadataṁ | śṛṇomi |
kiṁ | te | brahmāṇo | gṛhate | sakhāyo | ye | tvāyā | nidadhuḥ | kāmamindra |
mahi | mahe | tavase | dīdhye | nṝnindrāyetthā | tavase | atavyān |
yo | asmai | sumatiṁ | vājasātau | stuto | jane | samaryaściketa |
sa | tvaṁ | nendra | dhiyasāno | arkairharīṇāṁ | vṛṣanyoktramaśreḥ |
yetthā | maghavannanu | joṣaṁ | vakṣo | abhi | prāryaḥ | sakṣi | janān |
na | te | tendrābhyasmadṛṣvāyuktāso | abrahmatā | yadasan |
tiṣṭhā | rathamadhi | taṁ | vajrahastā | raśmiṁ | deva | yamase | svaśvaḥ |
purū | yattendra | santyukthā | gave | cakarthorvarāsu | yudhyan |
tatakṣe | sūryāya | cidokasi | sve | vṛṣā | samatsu | dāsasya | nāma | cit |
vayaṁ | te | tendra | ye | ca | naraḥ | śardho | jajñānā | yātāśca | rathāḥ |
āsmāñjagamyādahiśuṣma | satvā | bhago | na | havyaḥ | prabhṛtheṣu | cāruḥ |
papṛkṣeṇyamindra | tve | hyojo | nṛmṇāni | ca | nṛtamāno | amartaḥ |
sa | nainīṁ | vasavāno | rayiṁ | dāḥ | prāryaḥ | stuṣe | tuvimaghasya | dānam |
evā | nendrotibhirava | pāhi | gṛṇataḥ | śūra | kārūn |
uta | tvacaṁ | dadato | vājasātau | piprīhi | madhvaḥ | suṣutasya | cāroḥ |
uta | tye | mā | paurukutsyasya | sūrestrasadasyorhiraṇino | rarāṇāḥ |
vahantu | mā | daśa | śyetāso | asya | gairikṣitasya | kratubhirnu | saśce |
uta | tye | mā | mārutāśvasya | śoṇāḥ | kratvāmaghāso | vidathasya | rātau |
sahasrā | me | cyavatāno | dadānānūkamaryo | vapuṣe | nārcat |
uta | tye | mā | dhvanyasya | juṣṭā | lakṣmaṇyasya | suruco | yatānāḥ |
mahnā | rāyaḥ | saṁvaraṇasya | ṛṣervrajaṁ | na | gāvaḥ | prayatāpi | gman |
ajātaśatrumajarā | svarvatyanu | svadhāmitā | dasmamīyate |
sunotana | pacata | brahmavāhase | puruṣṭutāya | prataraṁ | dadhātana |
ā | yaḥ | somena | jaṭharamapipratāmandata | maghavā | madhvo | andhasaḥ |
yadīṁ | mṛgāya | hantave | mahāvadhaḥ | sahasrabhṛṣṭimuśanā | vadhaṁ | yamat |
yo | asmai | ghraṁsota | vā | yodhani | somaṁ | sunoti | bhavati | dyumām̐ | aha |
apāpa | śakrastatanuṣṭimūhati | tanūśubhraṁ | maghavā | yaḥ | kavāsakhaḥ |
yasyāvadhītpitaraṁ | yasya | mātaraṁ | yasya | śakro | bhrātaraṁ | nāteṣate |
vetīdvasya | prayatā | yataṁkaro | na | kilbiṣādīṣate | vasvākaraḥ |
na | pañcabhirdaśabhirvaṣṭyārabhaṁ | nāsunvatā | sacate | puṣyatā | cana |
jināti | vedamuyā | hanti | vā | dhunirā | devayuṁ | bhajati | gomati | vraje |
vitvakṣaṇaḥ | samṛtau | cakramāsajo'sunvato | viṣuṇaḥ | sunvato | vṛdhaḥ |
indro | viśvasya | damitā | vibhīṣaṇo | yathāvaśaṁ | nayati | dāsamāryaḥ |
samīṁ | paṇerajati | bhojanaṁ | muṣe | vi | dāśuṣe | bhajati | sūnaraṁ | vasu |
durge | cana | dhriyate | viśvā | puru | jano | yo | asya | taviṣīmacukrudhat |
saṁ | yajjanau | sudhanau | viśvaśardhasāvavedindro | maghavā | goṣu | śubhriṣu |
yujaṁ | hyanyamakṛta | pravepanyudīṁ | gavyaṁ | sṛjate | satvabhirdhuniḥ |
sahasrasāmāgniveśiṁ | gṛṇīṣe | śatrimagnopamāṁ | ketumaryaḥ |
tasmāpaḥ | saṁyataḥ | pīpayanta | tasminkṣatramamavattveṣamastu |
yaste | sādhiṣṭho'vasendra | kratuṣṭamā | bhara |
asmabhyaṁ | carṣaṇīsahaṁ | sasniṁ | vājeṣu | duṣṭaram |
yadindra | te | catasro | yacchūra | santi | tisraḥ |
yadvā | pañca | kṣitīnāmavastatsu | nā | bhara |
ā | te'vo | vareṇyaṁ | vṛṣantamasya | hūmahe |
vṛṣajūtirhi | jajñiṣābhūbhirindra | turvaṇiḥ |
vṛṣā | hyasi | rādhase | jajñiṣe | vṛṣṇi | te | śavaḥ |
svakṣatraṁ | te | dhṛṣanmanaḥ | satrāhamindra | pauṁsyam |
tvaṁ | tamindra | martyamamitrayantamadrivaḥ |
sarvarathā | śatakrato | ni | yāhi | śavasaspate |
tvāmidvṛtrahantama | janāso | vṛktabarhiṣaḥ |
ugraṁ | pūrvīṣu | pūrvyaṁ | havante | vājasātaye |
asmākamindra | duṣṭaraṁ | puroyāvānamājiṣu |
sayāvānaṁ | dhanedhane | vājayantamavā | ratham |
asmākamindrehi | no | rathamavā | puraṁdhyā |
vayaṁ | śaviṣṭha | vāryaṁ | divi | śravo | dadhīmahi | divi | stomaṁ | manāmahe |
sā | gamadindro | yo | vasūnāṁ | ciketaddātuṁ | dāmano | rayīṇām |
dhanvacaro | na | vaṁsagastṛṣāṇaścakamānaḥ | pibatu | dugdhamaṁśum |
ā | te | hanū | harivaḥ | śūra | śipre | ruhatsomo | na | parvatasya | pṛṣṭhe |
anu | tvā | rājannarvato | na | hinvangīrbhirmadema | puruhūta | viśve |
cakraṁ | na | vṛttaṁ | puruhūta | vepate | mano | bhiyā | me | amateridadrivaḥ |
rathādadhi | tvā | jaritā | sadāvṛdha | kuvinnu | stoṣanmaghavanpurūvasuḥ |
eṣa | grāveva | jaritā | tendreyarti | vācaṁ | bṛhadāśuṣāṇaḥ |
pra | savyena | maghavanyaṁsi | rāyaḥ | pra | dakṣiṇiddharivo | mā | vi | venaḥ |
vṛṣā | tvā | vṛṣaṇaṁ | vardhatu | dyaurvṛṣā | vṛṣabhyāṁ | vahase | haribhyām |
sa | no | vṛṣā | vṛṣarathaḥ | suśipra | vṛṣakrato | vṛṣā | vajrinbhare | dhāḥ |
yo | rohitau | vājinau | vājinīvāntribhiḥ | śataiḥ | sacamānāvadiṣṭa |
yūne | samasmai | kṣitayo | namantāṁ | śrutarathāya | maruto | duvoyā |
saṁ | bhānunā | yatate | sūryasyājuhvāno | ghṛtapṛṣṭhaḥ | svañcāḥ |
tasmāmṛdhrā | uṣaso | vyucchānyendrāya | sunavāmetyāha |
samiddhāgnirvanavatstīrṇabarhiryuktagrāvā | sutasomo | jarāte |
grāvāṇo | yasyeṣiraṁ | vadantyayadadhvaryurhaviṣāva | sindhum |
vadhūriyaṁ | patimicchantyeti | yeṁ | vahāte | mahiṣīmiṣirām |
āsya | śravasyādrathā | ca | ghoṣātpurū | sahasrā | pari | vartayāte |
na | sa | rājā | vyathate | yasminnindrastīvraṁ | somaṁ | pibati | gosakhāyam |
ā | satvanairajati | hanti | vṛtraṁ | kṣeti | kṣitīḥ | subhago | nāma | puṣyan |
puṣyātkṣeme | abhi | yoge | bhavātyubhe | vṛtau | saṁyatī | saṁ | jayāti |
priyaḥ | sūrye | priyo | agnā | bhavāti | yendrāya | sutasomo | dadāśat |
uroṣṭendra | rādhaso | vibhvī | rātiḥ | śatakrato |
adhā | no | viśvacarṣaṇe | dyumnā | sukṣatra | maṁhaya |
yadīmindra | śravāyyamiṣaṁ | śaviṣṭha | dadhiṣe |
paprathe | dīrghaśruttamaṁ | hiraṇyavarṇa | duṣṭaram |
śuṣmāso | ye | te | adrivo | mehanā | ketasāpaḥ |
ubhā | devāvabhiṣṭaye | divaśca | gmaśca | rājathaḥ |
uto | no | asya | kasya | ciddakṣasya | tava | vṛtrahan |
asmabhyaṁ | nṛmṇamā | bharāsmabhyaṁ | nṛmaṇasyase |
nū | tābhirabhiṣṭibhistava | śarmañchatakrato |
indra | syāma | sugopāḥ | śūra | syāma | sugopāḥ |
yadindra | citra | mehanāsti | tvādātamadrivaḥ |
rādhastanno | vidadvasobhayāhastyā | bhara |
yanmanyase | vareṇyamindra | dyukṣaṁ | tadā | bhara |
vidyāma | tasya | te | vayamakūpārasya | dāvane |
yatte | ditsu | prarādhyaṁ | mano | asti | śrutaṁ | bṛhat |
tena | dṛḻhā | cidadrivā | vājaṁ | darṣi | sātaye |
maṁhiṣṭhaṁ | vo | maghonāṁ | rājānaṁ | carṣaṇīnām |
indramupa | praśastaye | pūrvībhirjujuṣe | giraḥ |
asmetkāvyaṁ | vacokthamindrāya | śaṁsyam |
tasmo | brahmavāhase | giro | vardhantyatrayo | giraḥ | śumbhantyatrayaḥ |
ā | yāhyadribhiḥ | sutaṁ | somaṁ | somapate | piba |
vṛṣannindra | vṛṣabhirvṛtrahantama |
vṛṣā | grāvā | vṛṣā | mado | vṛṣā | somo | ayaṁ | sutaḥ |
vṛṣannindra | vṛṣabhirvṛtrahantama |
vṛṣā | tvā | vṛṣaṇaṁ | huve | vajriñcitrābhirūtibhiḥ |
vṛṣannindra | vṛṣabhirvṛtrahantama |
ṛjīṣī | vajrī | vṛṣabhasturāṣāṭ | chuṣmī | rājā | vṛtrahā | somapāvā |
yuktvā | haribhyāmupa | yāsadarvāṅmādhyaṁdine | savane | matsadindraḥ |
yattvā | sūrya | svarbhānustamasāvidhyadāsuraḥ |
akṣetravidyathā | mugdho | bhuvanānyadīdhayuḥ |
svarbhānoradha | yadindra | māyāvo | divo | vartamānāvāhan |
gūḻhaṁ | sūryaṁ | tamasāpavratena | turīyeṇa | brahmaṇāvindadatriḥ |
mā | māmimaṁ | tava | santamatrerasyā | drugdho | bhiyasā | ni | gārīt |
tvaṁ | mitro | asi | satyarādhāstau | mehāvataṁ | varuṇaśca | rājā |
grāvṇo | brahmā | yuyujānaḥ | saparyankīriṇā | devānnamasopaśikṣan |
atriḥ | sūryasya | divi | cakṣurādhātsvarbhānorapa | māyāghukṣat |
yaṁ | vai | sūryaṁ | svarbhānustamasāvidhyadāsuraḥ |
atrayastamanvavindannahyanye | aśaknuvan |
ko | nu | vāṁ | mitrāvaruṇāvṛtāyandivo | vā | mahaḥ | pārthivasya | vā | de |
ṛtasya | vā | sadasi | trāsīthāṁ | no | yajñāyate | vā | paśuṣo | na | vājān |
te | no | mitro | varuṇo | aryamāyurindra | ṛbhukṣā | maruto | juṣanta |
namobhirvā | ye | dadhate | suvṛktiṁ | stomaṁ | rudrāya | mīḻhuṣe | sajoṣāḥ |
ā | vāṁ | yeṣṭhāśvinā | huvadhyai | vātasya | patmanrathyasya | puṣṭau |
uta | vā | divo | asurāya | manma | prāndhāṁsīva | yajyave | bharadhvam |
pra | sakṣaṇo | divyaḥ | kaṇvahotā | trito | divaḥ | sajoṣā | vāto | agniḥ |
pūṣā | bhagaḥ | prabhṛthe | viśvabhojājiṁ | na | jagmurāśvaśvatamāḥ |
pra | vo | rayiṁ | yuktāśvaṁ | bharadhvaṁ | rāyaiṣe'vase | dadhīta | dhīḥ |
suśevaivairauśijasya | hotā | ye | vaivā | marutasturāṇām |
pra | vo | vāyuṁ | rathayujaṁ | kṛṇudhvaṁ | pra | devaṁ | vipraṁ | panitāramarkaiḥ |
iṣudhyava | ṛtasāpaḥ | puraṁdhīrvasvīrno | atra | patnīrā | dhiye | dhuḥ |
upa | vaiṣe | vandyebhiḥ | śūṣaiḥ | pra | yahvī | divaścitayadbhirarkaiḥ |
uṣāsānaktā | viduṣīva | viśvamā | hā | vahato | martyāya | yajñam |
abhi | vo | arce | poṣyāvato | nṝnvāstoṣpatiṁ | tvaṣṭāraṁ | rarāṇaḥ |
dhanyā | sajoṣā | dhiṣaṇā | namobhirvanaspatīm̐roṣadhī | rāyaiṣe |
tuje | nastane | parvatāḥ | santu | svaitavo | ye | vasavo | na | vīrāḥ |
panitāptyo | yajataḥ | sadā | no | vardhānnaḥ | śaṁsaṁ | naryo | abhiṣṭau |
vṛṣṇo | astoṣi | bhūmyasya | garbhaṁ | trito | napātamapāṁ | suvṛkti |
gṛṇīte | agniretarī | na | śūṣaiḥ | śociṣkeśo | ni | riṇāti | vanā |
kathā | mahe | rudriyāya | bravāma | kadrāye | cikituṣe | bhagāya |
āpauṣadhīruta | no'vantu | dyaurvanā | girayo | vṛkṣakeśāḥ |
śṛṇotu | norjāṁ | patirgiraḥ | sa | nabhastarīyām̐ | iṣiraḥ | parijmā |
śṛṇvantvāpaḥ | puro | na | śubhrāḥ | pari | sruco | babṛhāṇasyādreḥ |
vidā | cinnu | mahānto | ye | vaivā | bravāma | dasmā | vāryaṁ | dadhānāḥ |
vayaścana | subhvāva | yanti | kṣubhā | martamanuyataṁ | vadhasnaiḥ |
ā | daivyāni | pārthivāni | janmāpaścācchā | sumakhāya | vocam |
vardhantāṁ | dyāvo | giraścandrāgrodā | vardhantāmabhiṣātārṇāḥ |
padepade | me | jarimā | ni | dhāyi | varūtrī | vā | śakrā | yā | pāyubhiśca |
siṣaktu | mātā | mahī | rasā | naḥ | smatsūribhirṛjuhasta | ṛjuvaniḥ |
kathā | dāśema | namasā | sudānūnevayā | maruto | acchoktau | praśravaso | maruto | acchoktau |
mā | no'hirbudhnyo | riṣe | dhādasmākaṁ | bhūdupamātivaniḥ |
iti | cinnu | prajāyai | paśumatyai | devāso | vanate | martyo | vā | devāso | vanate | martyo | vaḥ |
atrā | śivāṁ | tanvo | dhāsimasyā | jarāṁ | cinme | nirṛtirjagrasīta |
tāṁ | vo | devāḥ | sumatimūrjayantīmiṣamaśyāma | vasavaḥ | śasā | goḥ |
sā | naḥ | sudānurmṛḻayantī | devī | prati | dravantī | suvitāya | gamyāḥ |
abhi | neḻā | yūthasya | mātā | smannadībhirurvaśī | vā | gṛṇātu |
urvaśī | vā | bṛhaddivā | gṛṇānābhyūrṇvānā | prabhṛthasyāyoḥ |
siṣaktu | norjavyasya | puṣṭeḥ |
pra | śaṁtamā | varuṇaṁ | dīdhitī | gīrmitraṁ | bhagamaditiṁ | nūnamaśyāḥ |
pṛṣadyoniḥ | pañcahotā | śṛṇotvatūrtapanthāsuro | mayobhuḥ |
prati | me | stomamaditirjagṛbhyātsūnuṁ | na | mātā | hṛdyaṁ | suśevam |
brahma | priyaṁ | devahitaṁ | yadastyahaṁ | mitre | varuṇe | yanmayobhu |
udīraya | kavitamaṁ | kavīnāmunattainamabhi | madhvā | ghṛtena |
sa | no | vasūni | prayatā | hitāni | candrāṇi | devaḥ | savitā | suvāti |
samindra | ṇo | manasā | neṣi | gobhiḥ | saṁ | sūribhirharivaḥ | saṁ | svasti |
saṁ | brahmaṇā | devahitaṁ | yadasti | saṁ | devānāṁ | sumatyā | yajñiyānām |
devo | bhagaḥ | savitā | rāyo | aṁśendro | vṛtrasya | saṁjito | dhanānām |
ṛbhukṣā | vājota | vā | puraṁdhiravantu | no | amṛtāsasturāsaḥ |
marutvato | apratītasya | jiṣṇorajūryataḥ | pra | bravāmā | kṛtāni |
na | te | pūrve | maghavannāparāso | na | vīryaṁ | nūtanaḥ | kaścanāpa |
upa | stuhi | prathamaṁ | ratnadheyaṁ | bṛhaspatiṁ | sanitāraṁ | dhanānām |
yaḥ | śaṁsate | stuvate | śaṁbhaviṣṭhaḥ | purūvasurāgamajjohuvānam |
tavotibhiḥ | sacamānāriṣṭā | bṛhaspate | maghavānaḥ | suvīrāḥ |
ye | aśvadota | vā | santi | godā | ye | vastradāḥ | subhagāsteṣu | rāyaḥ |
visarmāṇaṁ | kṛṇuhi | vittameṣāṁ | ye | bhuñjate | apṛṇanto | nokthaiḥ |
apavratānprasave | vāvṛdhānānbrahmadviṣaḥ | sūryādyāvayasva |
yauhate | rakṣaso | devavītāvacakrebhistaṁ | maruto | ni | yāta |
yo | vaḥ | śamīṁ | śaśamānasya | nindāttucchyānkāmānkarate | siṣvidānaḥ |
tamu | ṣṭuhi | yaḥ | sviṣuḥ | sudhanvā | yo | viśvasya | kṣayati | bheṣajasya |
yakṣvā | mahe | saumanasāya | rudraṁ | namobhirdevamasuraṁ | duvasya |
damūnaso | apaso | ye | suhastā | vṛṣṇaḥ | patnīrnadyo | vibhvataṣṭāḥ |
sarasvatī | bṛhaddivota | rākā | daśasyantīrvarivasyantu | śubhrāḥ |
pra | sū | mahe | suśaraṇāya | medhāṁ | giraṁ | bhare | navyasīṁ | jāyamānām |
yāhanā | duhiturvakṣaṇāsu | rūpā | mināno | akṛṇodidaṁ | naḥ |
pra | suṣṭutiḥ | stanayantaṁ | ruvantamiḻaspatiṁ | jaritarnūnamaśyāḥ |
yo | abdimām̐ | udanimām̐ | iyarti | pra | vidyutā | rodasī | ukṣamāṇaḥ |
eṣa | stomo | mārutaṁ | śardho | acchā | rudrasya | sūnūm̐ryuvanyūm̐rudaśyāḥ |
kāmo | rāye | havate | mā | svastyupa | stuhi | pṛṣadaśvām̐ | ayāsaḥ |
praiṣa | stomaḥ | pṛthivīmantarikṣaṁ | vanaspatīm̐roṣadhī | rāye | aśyāḥ |
devodevaḥ | suhavo | bhūtu | mahyaṁ | mā | no | mātā | pṛthivī | durmatau | dhāt |
urau | devānibādhe | syāma |
samaśvinoravasā | nūtanena | mayobhuvā | supraṇītī | gamema |
ā | no | rayiṁ | vahatamota | vīrānā | viśvānyamṛtā | saubhagāni |
ā | dhenavaḥ | payasā | tūrṇyarthāmardhantīrupa | no | yantu | madhvā |
maho | rāye | bṛhatīḥ | sapta | vipro | mayobhuvo | jaritā | johavīti |
ā | suṣṭutī | namasā | vartayadhyai | dyāvā | vājāya | pṛthivī | amṛdhre |
pitā | mātā | madhuvacāḥ | suhastā | bharebhare | no | yaśasāvaviṣṭām |
adhvaryavaścakṛvāṁso | madhūni | pra | vāyave | bharata | cāru | śukram |
hoteva | naḥ | prathamaḥ | pāhyasya | deva | madhvo | rarimā | te | madāya |
daśa | kṣipo | yuñjate | bāhū | adriṁ | somasya | yā | śamitārā | suhastā |
madhvo | rasaṁ | sugabhastirgiriṣṭhāṁ | caniścadadduduhe | śukramaṁśuḥ |
asāvi | te | jujuṣāṇāya | somaḥ | kratve | dakṣāya | bṛhate | madāya |
harī | rathe | sudhurā | yoge | arvāgindra | priyā | kṛṇuhi | hūyamānaḥ |
ā | no | mahīmaramatiṁ | sajoṣā | gnāṁ | devīṁ | namasā | rātahavyām |
madhormadāya | bṛhatīmṛtajñāmāgne | vaha | pathibhirdevayānaiḥ |
añjanti | yaṁ | prathayanto | na | viprā | vapāvantaṁ | nāgninā | tapantaḥ |
piturna | putropasi | preṣṭhā | gharmo | agnimṛtayannasādi |
acchā | mahī | bṛhatī | śaṁtamā | gīrdūto | na | gantvaśvinā | huvadhyai |
mayobhuvā | sarathā | yātamarvāggantaṁ | nidhiṁ | dhuramāṇirna | nābhim |
pra | tavyaso | namaüktiṁ | turasyāhaṁ | pūṣṇota | vāyoradikṣi |
yā | rādhasā | coditārā | matīnāṁ | yā | vājasya | draviṇodota | tman |
ā | nāmabhirmaruto | vakṣi | viśvānā | rūpebhirjātavedo | huvānaḥ |
yajñaṁ | giro | jarituḥ | suṣṭutiṁ | ca | viśve | ganta | maruto | viśvotī |
ā | no | divo | bṛhataḥ | parvatādā | sarasvatī | yajatā | gantu | yajñam |
havaṁ | devī | jujuṣāṇā | ghṛtācī | śagmāṁ | no | vācamuśatī | śṛṇotu |
ā | vedhasaṁ | nīlapṛṣṭhaṁ | bṛhantaṁ | bṛhaspatiṁ | sadane | sādayadhvam |
sādadyoniṁ | damā | dīdivāṁsaṁ | hiraṇyavarṇamaruṣaṁ | sapema |
ā | dharṇasirbṛhaddivo | rarāṇo | viśvebhirgantvomabhirhuvānaḥ |
gnā | vasānauṣadhīramṛdhrastridhātuśṛṅgo | vṛṣabho | vayodhāḥ |
mātuṣpade | parame | śukrāyorvipanyavo | rāspirāso | agman |
suśevyaṁ | namasā | rātahavyāḥ | śiśuṁ | mṛjantyāyavo | na | vāse |
bṛhadvayo | bṛhate | tubhyamagne | dhiyājuro | mithunāsaḥ | sacanta |
devodevaḥ | suhavo | bhūtu | mahyaṁ | mā | no | mātā | pṛthivī | durmatau | dhāt |
urau | devānibādhe | syāma |
samaśvinoravasā | nūtanena | mayobhuvā | supraṇītī | gamema |
ā | no | rayiṁ | vahatamota | vīrānā | viśvānyamṛtā | saubhagāni |
taṁ | pratnathā | pūrvathā | viśvathemathā | jyeṣṭhatātiṁ | barhiṣadaṁ | svarvidam |
pratīcīnaṁ | vṛjanaṁ | dohase | girāśuṁ | jayantamanu | yāsu | vardhase |
śriye | sudṛśīruparasya | yāḥ | svarvirocamānaḥ | kakubhāmacodate |
sugopāsi | na | dabhāya | sukrato | paro | māyābhirṛtāsa | nāma | te |
atyaṁ | haviḥ | sacate | sacca | dhātu | cāriṣṭagātuḥ | sa | hotā | sahobhariḥ |
prasarsrāṇo | anu | barhirvṛṣā | śiśurmadhye | yuvājaro | visruhā | hitaḥ |
pra | vaite | suyujo | yāmanniṣṭaye | nīcīramuṣmai | yamya | ṛtāvṛdhaḥ |
suyantubhiḥ | sarvaśāsairabhīśubhiḥ | krivirnāmāni | pravaṇe | muṣāyati |
saṁjarbhurāṇastarubhiḥ | sutegṛbhaṁ | vayākinaṁ | cittagarbhāsu | susvaruḥ |
dhāravākeṣvṛjugātha | śobhase | vardhasva | patnīrabhi | jīvo | adhvare |
yādṛgeva | dadṛśe | tādṛgucyate | saṁ | chāyayā | dadhire | sidhrayāpsvā |
mahīmasmabhyamuruṣāmuru | jrayo | bṛhatsuvīramanapacyutaṁ | sahaḥ |
vetyagrurjanivānvāti | spṛdhaḥ | samaryatā | manasā | sūryaḥ | kaviḥ |
ghraṁsaṁ | rakṣantaṁ | pari | viśvato | gayamasmākaṁ | śarma | vanavatsvāvasuḥ |
jyāyāṁsamasya | yatunasya | ketuna | ṛṣisvaraṁ | carati | yāsu | nāma | te |
yādṛśmindhāyi | tamapasyayā | vidadyo | svayaṁ | vahate | so | araṁ | karat |
samudramāsāmava | tasthe | agrimā | na | riṣyati | savanaṁ | yasminnāyatā |
atrā | na | hārdi | kravaṇasya | rejate | yatrā | matirvidyate | pūtabandhanī |
sa | hi | kṣatrasya | manasasya | cittibhirevāvadasya | yajatasya | sadhreḥ |
avatsārasya | spṛṇavāma | raṇvabhiḥ | śaviṣṭhaṁ | vājaṁ | viduṣā | cidardhyam |
śyenāsāmaditiḥ | kakṣyo | mado | viśvavārasya | yajatasya | māyinaḥ |
samanyamanyamarthayantyetave | vidurviṣāṇaṁ | paripānamanti | te |
sadāpṛṇo | yajato | vi | dviṣo | vadhīdbāhuvṛktaḥ | śrutavittaryo | vaḥ | sacā |
ubhā | sa | varā | pratyeti | bhāti | ca | yadīṁ | gaṇaṁ | bhajate | suprayāvabhiḥ |
sutaṁbharo | yajamānasya | satpatirviśvāsāmūdhaḥ | sa | dhiyāmudañcanaḥ |
bharaddhenū | rasavacchiśriye | payo'nubruvāṇo | adhyeti | na | svapan |
yo | jāgāra | tamṛcaḥ | kāmayante | yo | jāgāra | tamu | sāmāni | yanti |
yo | jāgāra | tamayaṁ | somāha | tavāhamasmi | sakhye | nyokāḥ |
agnirjāgāra | tamṛcaḥ | kāmayante'gnirjāgāra | tamu | sāmāni | yanti |
agnirjāgāra | tamayaṁ | somāha | tavāhamasmi | sakhye | nyokāḥ |
vidā | divo | viṣyannadrimukthairāyatyoṣaso | arcino | guḥ |
apāvṛta | vrajinīrutsvargādvi | duro | mānuṣīrdevāvaḥ |
vi | sūryo | amatiṁ | na | śriyaṁ | sādorvādgavāṁ | mātā | jānatī | gāt |
dhanvarṇaso | nadyaḥ | khādoarṇāḥ | sthūṇeva | sumitā | dṛṁhata | dyauḥ |
asmokthāya | parvatasya | garbho | mahīnāṁ | januṣe | pūrvyāya |
vi | parvato | jihīta | sādhata | dyaurāvivāsanto | dasayanta | bhūma |
sūktebhirvo | vacobhirdevajuṣṭairindrā | nvagnī | avase | huvadhyai |
ukthebhirhi | ṣmā | kavayaḥ | suyajñāvivāsanto | maruto | yajanti |
eto | nvadya | sudhyo | bhavāma | pra | ducchunā | minavāmā | varīyaḥ |
āre | dveṣāṁsi | sanutardadhāmāyāma | prāñco | yajamānamaccha |
etā | dhiyaṁ | kṛṇavāmā | sakhāyo'pa | yā | mātām̐ | ṛṇuta | vrajaṁ | goḥ |
yayā | manurviśiśipraṁ | jigāya | yayā | vaṇigvaṅkurāpā | purīṣam |
anūnodatra | hastayato | adrirārcanyena | daśa | māso | navagvāḥ |
ṛtaṁ | yatī | saramā | gāvindadviśvāni | satyāṅgirāścakāra |
viśve | asyā | vyuṣi | māhināyāḥ | saṁ | yadgobhiraṅgiraso | navanta |
utsāsāṁ | parame | sadhastha | ṛtasya | pathā | saramā | vidadgāḥ |
ā | sūryo | yātu | saptāśvaḥ | kṣetraṁ | yadasyorviyā | dīrghayāthe |
raghuḥ | śyenaḥ | patayadandho | acchā | yuvā | kavirdīdayadgoṣu | gacchan |
ā | sūryo | aruhacchukramarṇo'yukta | yaddharito | vītapṛṣṭhāḥ |
udnā | na | nāvamanayanta | dhīrāśṛṇvatīrāpo | arvāgatiṣṭhan |
dhiyaṁ | vo | apsu | dadhiṣe | svarṣāṁ | yayātarandaśa | māso | navagvāḥ |
ayā | dhiyā | syāma | devagopāyā | dhiyā | tuturyāmātyaṁhaḥ |
hayo | na | vidvām̐ | ayuji | svayaṁ | dhuri | tāṁ | vahāmi | prataraṇīmavasyuvam |
nāsyā | vaśmi | vimucaṁ | nāvṛtaṁ | punarvidvānpathaḥ | puraeta | ṛju | neṣati |
agnendra | varuṇa | mitra | devāḥ | śardhaḥ | pra | yanta | mārutota | viṣṇo |
ubhā | nāsatyā | rudro | adha | gnāḥ | pūṣā | bhagaḥ | sarasvatī | juṣanta |
indrāgnī | mitrāvaruṇāditiṁ | svaḥ | pṛthivīṁ | dyāṁ | marutaḥ | parvatām̐ | apaḥ |
huve | viṣṇuṁ | pūṣaṇaṁ | brahmaṇaspatiṁ | bhagaṁ | nu | śaṁsaṁ | savitāramūtaye |
uta | no | viṣṇuruta | vāto | asridho | draviṇodota | somo | mayaskarat |
uta | ṛbhavota | rāye | no | aśvinota | tvaṣṭota | vibhvānu | maṁsate |
uta | tyanno | mārutaṁ | śardhā | gamaddivikṣayaṁ | yajataṁ | barhirāsade |
bṛhaspatiḥ | śarma | pūṣota | no | yamadvarūthyaṁ | varuṇo | mitro | aryamā |
uta | tye | naḥ | parvatāsaḥ | suśastayaḥ | sudītayo | nadyastrāmaṇe | bhuvan |
bhago | vibhaktā | śavasāvasā | gamaduruvyacāditiḥ | śrotu | me | havam |
devānāṁ | patnīruśatīravantu | naḥ | prāvantu | nastujaye | vājasātaye |
yāḥ | pārthivāso | yāpāmapi | vrate | tā | no | devīḥ | suhavāḥ | śarma | yacchata |
uta | gnā | vyantu | devapatnīrindrāṇyagnāyyaśvinī | rāṭ |
ā | rodasī | varuṇānī | śṛṇotu | vyantu | devīrya | ṛturjanīnām |
prayuñjatī | divaiti | bruvāṇā | mahī | mātā | duhiturbodhayantī |
āvivāsantī | yuvatirmanīṣā | pitṛbhyā | sadane | johuvānā |
ajirāsastadapeyamānā | ātasthivāṁso | amṛtasya | nābhim |
anantāsoravo | viśvataḥ | sīṁ | pari | dyāvāpṛthivī | yanti | panthāḥ |
ukṣā | samudro | aruṣaḥ | suparṇaḥ | pūrvasya | yoniṁ | piturā | viveśa |
madhye | divo | nihitaḥ | pṛśniraśmā | vi | cakrame | rajasaspātyantau |
catvāreṁ | bibhrati | kṣemayanto | daśa | garbhaṁ | carase | dhāpayante |
tridhātavaḥ | paramāsya | gāvo | divaścaranti | pari | sadyo | antān |
idaṁ | vapurnivacanaṁ | janāsaścaranti | yannadyastasthurāpaḥ |
dve | yadīṁ | bibhṛto | māturanye | iheha | jāte | yamyā | sabandhū |
vi | tanvate | dhiyo | asmāpāṁsi | vastrā | putrāya | mātaro | vayanti |
upaprakṣe | vṛṣaṇo | modamānā | divaspathā | vadhvo | yantyaccha |
tadastu | mitrāvaruṇā | tadagne | śaṁ | yorasmabhyamidamastu | śastam |
aśīmahi | gādhamuta | pratiṣṭhāṁ | namo | dive | bṛhate | sādanāya |
kadu | priyāya | dhāmne | manāmahe | svakṣatrāya | svayaśase | mahe | vayam |
āmenyasya | rajaso | yadabhrām̐ | apo | vṛṇānā | vitanoti | māyinī |
tātnata | vayunaṁ | vīravakṣaṇaṁ | samānyā | vṛtayā | viśvamā | rajaḥ |
apo | apācīraparāpejate | pra | pūrvābhistirate | devayurjanaḥ |
ā | grāvabhirahanyebhiraktubhirvariṣṭhaṁ | vajramā | jigharti | māyini |
śataṁ | vā | yasya | pracarantsve | dame | saṁvartayanto | vi | ca | vartayannahā |
tāmasya | rītiṁ | paraśoriva | pratyanīkamakhyaṁ | bhuje | asya | varpasaḥ |
sacā | yadi | pitumantamiva | kṣayaṁ | ratnaṁ | dadhāti | bharahūtaye | viśe |
sa | jihvayā | caturanīka | ṛñjate | cāru | vasāno | varuṇo | yatannarim |
na | tasya | vidma | puruṣatvatā | vayaṁ | yato | bhagaḥ | savitā | dāti | vāryam |
devaṁ | vo | adya | savitārameṣe | bhagaṁ | ca | ratnaṁ | vibhajantamāyoḥ |
ā | vāṁ | narā | purubhujā | vavṛtyāṁ | divedive | cidaśvinā | sakhīyan |
prati | prayāṇamasurasya | vidvāntsūktairdevaṁ | savitāraṁ | duvasya |
upa | bruvīta | namasā | vijānañjyeṣṭhaṁ | ca | ratnaṁ | vibhajantamāyoḥ |
adatrayā | dayate | vāryāṇi | pūṣā | bhago | aditirvastosraḥ |
indro | viṣṇurvaruṇo | mitro | agnirahāni | bhadrā | janayanta | dasmāḥ |
tanno | anarvā | savitā | varūthaṁ | tatsindhaveṣayanto | anu | gman |
upa | yadvoce | adhvarasya | hotā | rāyaḥ | syāma | patayo | vājaratnāḥ |
pra | ye | vasubhyevadā | namo | durye | mitre | varuṇe | sūktavācaḥ |
avaitvabhvaṁ | kṛṇutā | varīyo | divaspṛthivyoravasā | madema |
viśvo | devasya | neturmarto | vurīta | sakhyam |
viśvo | rāyeṣudhyati | dyumnaṁ | vṛṇīta | puṣyase |
te | te | deva | netarye | cemām̐ | anuśase |
te | rāyā | te | hyāpṛce | sacemahi | sacathyaiḥ |
ato | nā | nṝnatithīnataḥ | patnīrdaśasyata |
āre | viśvaṁ | patheṣṭhāṁ | dviṣo | yuyotu | yūyuviḥ |
yatra | vahnirabhihito | dudravaddroṇyaḥ | paśuḥ |
nṛmaṇā | vīrapastyo'rṇā | dhīreva | sanitā |
eṣa | te | deva | netā | rathaspatiḥ | śaṁ | rayiḥ |
śaṁ | rāye | śaṁ | svastayeṣaḥstuto | manāmahe | devastuto | manāmahe |
agne | sutasya | pītaye | viśvairūmebhirā | gahi |
devebhirhavyadātaye |
ṛtadhītayā | gata | satyadharmāṇo | adhvaram |
agneḥ | pibata | jihvayā |
viprebhirvipra | santya | prātaryāvabhirā | gahi |
devebhiḥ | somapītaye |
ayaṁ | somaścamū | suto'matre | pari | ṣicyate |
priyendrāya | vāyave |
vāyavā | yāhi | vītaye | juṣāṇo | havyadātaye |
pibā | sutasyāndhaso | abhi | prayaḥ |
indraśca | vāyaveṣāṁ | sutānāṁ | pītimarhathaḥ |
tāñjuṣethāmarepasāvabhi | prayaḥ |
sutendrāya | vāyave | somāso | dadhyāśiraḥ |
nimnaṁ | na | yanti | sindhavo'bhi | prayaḥ |
sajūrviśvebhirdevebhiraśvibhyāmuṣasā | sajūḥ |
ā | yāhyagne | atrivatsute | raṇa |
sajūrmitrāvaruṇābhyāṁ | sajūḥ | somena | viṣṇunā |
ā | yāhyagne | atrivatsute | raṇa |
sajūrādityairvasubhiḥ | sajūrindreṇa | vāyunā |
ā | yāhyagne | atrivatsute | raṇa |
svasti | no | mimītāmaśvinā | bhagaḥ | svasti | devyaditiranarvaṇaḥ |
svasti | pūṣāsuro | dadhātu | naḥ | svasti | dyāvāpṛthivī | sucetunā |
svastaye | vāyumupa | bravāmahai | somaṁ | svasti | bhuvanasya | yaspatiḥ |
bṛhaspatiṁ | sarvagaṇaṁ | svastaye | svastayādityāso | bhavantu | naḥ |
viśve | devā | no | adyā | svastaye | vaiśvānaro | vasuragniḥ | svastaye |
devāvantvṛbhavaḥ | svastaye | svasti | no | rudraḥ | pātvaṁhasaḥ |
svasti | mitrāvaruṇā | svasti | pathye | revati |
svasti | nendraścāgniśca | svasti | no | adite | kṛdhi |
svasti | panthāmanu | carema | sūryācandramasāviva |
punardadatāghnatā | jānatā | saṁ | gamemahi |
pra | śyāvāśva | dhṛṣṇuyārcā | marudbhirṛkvabhiḥ |
ye | adroghamanuṣvadhaṁ | śravo | madanti | yajñiyāḥ |
te | hi | sthirasya | śavasaḥ | sakhāyaḥ | santi | dhṛṣṇuyā |
te | yāmannā | dhṛṣadvinastmanā | pānti | śaśvataḥ |
te | spandrāso | nokṣaṇo'ti | ṣkandanti | śarvarīḥ |
marutāmadhā | maho | divi | kṣamā | ca | manmahe |
marutsu | vo | dadhīmahi | stomaṁ | yajñaṁ | ca | dhṛṣṇuyā |
viśve | ye | mānuṣā | yugā | pānti | martyaṁ | riṣaḥ |
arhanto | ye | sudānavo | naro | asāmiśavasaḥ |
pra | yajñaṁ | yajñiyebhyo | divo | arcā | marudbhyaḥ |
ā | rukmairā | yudhā | nara | ṛṣvā | ṛṣṭīrasṛkṣata |
anvenām̐ | aha | vidyuto | maruto | jajjhatīriva | bhānurarta | tmanā | divaḥ |
ye | vāvṛdhanta | pārthivā | yorāvantarikṣa | ā |
vṛjane | vā | nadīnāṁ | sadhasthe | vā | maho | divaḥ |
śardho | mārutamucchaṁsa | satyaśavasamṛbhvasam |
uta | sma | te | śubhe | naraḥ | pra | spandrā | yujata | tmanā |
uta | sma | te | paruṣṇyāmūrṇā | vasata | śundhyavaḥ |
uta | pavyā | rathānāmadriṁ | bhindantyojasā |
āpathayo | vipathayo'ntaspathānupathāḥ |
etebhirmahyaṁ | nāmabhiryajñaṁ | viṣṭārauhate |
adhā | naro | nyohate'dhā | niyutauhate |
adhā | pārāvateti | citrā | rūpāṇi | darśyā |
chandaḥstubhaḥ | kubhanyavotsamā | kīriṇo | nṛtuḥ |
te | me | ke | cinna | tāyavomā | āsandṛśi | tviṣe |
ya | ṛṣvā | ṛṣṭividyutaḥ | kavayaḥ | santi | vedhasaḥ |
tamṛṣe | mārutaṁ | gaṇaṁ | namasyā | ramayā | girā |
accha | ṛṣe | mārutaṁ | gaṇaṁ | dānā | mitraṁ | na | yoṣaṇā |
divo | vā | dhṛṣṇavaujasā | stutā | dhībhiriṣaṇyata |
nū | manvānaiṣāṁ | devām̐ | acchā | na | vakṣaṇā |
dānā | saceta | sūribhiryāmaśrutebhirañjibhiḥ |
pra | ye | me | bandhveṣe | gāṁ | vocanta | sūrayaḥ | pṛśniṁ | vocanta | mātaram |
adhā | pitaramiṣmiṇaṁ | rudraṁ | vocanta | śikvasaḥ |
sapta | me | sapta | śākinaikamekā | śatā | daduḥ |
yamunāyāmadhi | śrutamudrādho | gavyaṁ | mṛje | ni | rādho | aśvyaṁ | mṛje |
ko | veda | jānameṣāṁ | ko | vā | purā | sumneṣvāsa | marutām |
yadyuyujre | kilāsyaḥ |
aitānratheṣu | tasthuṣaḥ | kaḥ | śuśrāva | kathā | yayuḥ |
kasmai | sasruḥ | sudāse | anvāpayeḻābhirvṛṣṭayaḥ | saha |
te | māhurya | āyayurupa | dyubhirvibhirmade |
naro | maryārepasa | imānpaśyanniti | ṣṭuhi |
ye | añjiṣu | ye | vāśīṣu | svabhānavaḥ | srakṣu | rukmeṣu | khādiṣu |
śrāyā | ratheṣu | dhanvasu |
yuṣmākaṁ | smā | rathām̐ | anu | mude | dadhe | maruto | jīradānavaḥ |
vṛṣṭī | dyāvo | yatīriva |
ā | yaṁ | naraḥ | sudānavo | dadāśuṣe | divaḥ | kośamacucyavuḥ |
vi | parjanyaṁ | sṛjanti | rodasī | anu | dhanvanā | yanti | vṛṣṭayaḥ |
tatṛdānāḥ | sindhavaḥ | kṣodasā | rajaḥ | pra | sasrurdhenavo | yathā |
syannāśvā | ivādhvano | vimocane | vi | yadvartantainyaḥ |
ā | yāta | maruto | divāntarikṣādamāduta |
māva | sthāta | parāvataḥ |
mā | vo | rasānitabhā | kubhā | krumurmā | vaḥ | sindhurni | rīramat |
mā | vaḥ | pari | ṣṭhātsarayuḥ | purīṣiṇyasme | itsumnamastu | vaḥ |
taṁ | vaḥ | śardhaṁ | rathānāṁ | tveṣaṁ | gaṇaṁ | mārutaṁ | navyasīnām |
anu | pra | yanti | vṛṣṭayaḥ |
śardhaṁśardhaṁ | vaiṣāṁ | vrātaṁvrātaṁ | gaṇaṁgaṇaṁ | suśastibhiḥ |
anu | krāmema | dhītibhiḥ |
kasmādya | sujātāya | rātahavyāya | pra | yayuḥ |
enā | yāmena | marutaḥ |
yena | tokāya | tanayāya | dhānyaṁ | bījaṁ | vahadhve | akṣitam |
asmabhyaṁ | taddhattana | yadvemahe | rādho | viśvāyu | saubhagam |
atīyāma | nidastiraḥ | svastibhirhitvāvadyamarātīḥ |
vṛṣṭvī | śaṁ | yorāposri | bheṣajaṁ | syāma | marutaḥ | saha |
sudevaḥ | samahāsati | suvīro | naro | marutaḥ | sa | martyaḥ |
yaṁ | trāyadhve | syāma | te |
stuhi | bhojāntstuvato | asya | yāmani | raṇangāvo | na | yavase |
yataḥ | pūrvām̐ | iva | sakhīm̐ranu | hvaya | girā | gṛṇīhi | kāminaḥ |
pra | śardhāya | mārutāya | svabhānavemāṁ | vācamanajā | parvatacyute |
gharmastubhe | divā | pṛṣṭhayajvane | dyumnaśravase | mahi | nṛmṇamarcata |
pra | vo | marutastaviṣodanyavo | vayovṛdho | aśvayujaḥ | parijrayaḥ |
saṁ | vidyutā | dadhati | vāśati | tritaḥ | svarantyāpo'vanā | parijrayaḥ |
vidyunmahaso | naro | aśmadidyavo | vātatviṣo | marutaḥ | parvatacyutaḥ |
abdayā | cinmuhurā | hrādunīvṛtaḥ | stanayadamā | rabhasodojasaḥ |
vyaktūnrudrā | vyahāni | śikvaso | vyantarikṣaṁ | vi | rajāṁsi | dhūtayaḥ |
vi | yadajrām̐ | ajatha | nāveṁ | yathā | vi | durgāṇi | maruto | nāha | riṣyatha |
tadvīryaṁ | vo | maruto | mahitvanaṁ | dīrghaṁ | tatāna | sūryo | na | yojanam |
etā | na | yāme | agṛbhītaśociṣo'naśvadāṁ | yannyayātanā | girim |
abhrāji | śardho | maruto | yadarṇasaṁ | moṣathā | vṛkṣaṁ | kapaneva | vedhasaḥ |
adha | smā | no | aramatiṁ | sajoṣasaścakṣuriva | yantamanu | neṣathā | sugam |
na | sa | jīyate | maruto | na | hanyate | na | sredhati | na | vyathate | na | riṣyati |
nāsya | rāyopa | dasyanti | notaya | ṛṣiṁ | vā | yaṁ | rājānaṁ | vā | suṣūdatha |
niyutvanto | grāmajito | yathā | naro'ryamaṇo | na | marutaḥ | kavandhinaḥ |
pinvantyutsaṁ | yadināso | asvaranvyundanti | pṛthivīṁ | madhvo | andhasā |
pravatvatīyaṁ | pṛthivī | marudbhyaḥ | pravatvatī | dyaurbhavati | prayadbhyaḥ |
pravatvatīḥ | pathyāntarikṣyāḥ | pravatvantaḥ | parvatā | jīradānavaḥ |
yanmarutaḥ | sabharasaḥ | svarṇaraḥ | sūryodite | madathā | divo | naraḥ |
na | vo'śvāḥ | śrathayantāha | sisrataḥ | sadyo | asyādhvanaḥ | pāramaśnutha |
aṁseṣu | va | ṛṣṭayaḥ | patsu | khādayo | vakṣaḥsu | rukmā | maruto | rathe | śubhaḥ |
agnibhrājaso | vidyuto | gabhastyoḥ | śiprāḥ | śīrṣasu | vitatā | hiraṇyayīḥ |
taṁ | nākamaryo | agṛbhītaśociṣaṁ | ruśatpippalaṁ | maruto | vi | dhūnutha |
samacyanta | vṛjanātitviṣanta | yatsvaranti | ghoṣaṁ | vitatamṛtāyavaḥ |
yuṣmādattasya | maruto | vicetaso | rāyaḥ | syāma | rathyo | vayasvataḥ |
na | yo | yucchati | tiṣyo | yathā | divo'sme | rāranta | marutaḥ | sahasriṇam |
yūyaṁ | rayiṁ | marutaḥ | spārhavīraṁ | yūyamṛṣimavatha | sāmavipram |
yūyamarvantaṁ | bharatāya | vājaṁ | yūyaṁ | dhattha | rājānaṁ | śruṣṭimantam |
tadvo | yāmi | draviṇaṁ | sadyaūtayo | yenā | svarṇa | tatanāma | nṝm̐rabhi |
idaṁ | su | me | maruto | haryatā | vaco | yasya | tarema | tarasā | śataṁ | himāḥ |
prayajyavo | maruto | bhrājadṛṣṭayo | bṛhadvayo | dadhire | rukmavakṣasaḥ |
īyante | aśvaiḥ | suyamebhirāśubhiḥ | śubhaṁ | yātāmanu | rathāvṛtsata |
svayaṁ | dadhidhve | taviṣīṁ | yathā | vida | bṛhanmahāntorviyā | vi | rājatha |
utāntarikṣaṁ | mamire | vyojasā | śubhaṁ | yātāmanu | rathāvṛtsata |
sākaṁ | jātāḥ | subhvaḥ | sākamukṣitāḥ | śriye | cidā | prataraṁ | vāvṛdhurnaraḥ |
virokiṇaḥ | sūryasyeva | raśmayaḥ | śubhaṁ | yātāmanu | rathāvṛtsata |
ābhūṣeṇyaṁ | vo | maruto | mahitvanaṁ | didṛkṣeṇyaṁ | sūryasyeva | cakṣaṇam |
uto | asmām̐ | amṛtatve | dadhātana | śubhaṁ | yātāmanu | rathāvṛtsata |
udīrayathā | marutaḥ | samudrato | yūyaṁ | vṛṣṭiṁ | varṣayathā | purīṣiṇaḥ |
na | vo | dasropa | dasyanti | dhenavaḥ | śubhaṁ | yātāmanu | rathāvṛtsata |
yadaśvāndhūrṣu | pṛṣatīrayugdhvaṁ | hiraṇyayānpratyatkām̐ | amugdhvam |
viśvetspṛdho | maruto | vyasyatha | śubhaṁ | yātāmanu | rathāvṛtsata |
na | parvatā | na | nadyo | varanta | vo | yatrācidhvaṁ | maruto | gacchathedu | tat |
uta | dyāvāpṛthivī | yāthanā | pari | śubhaṁ | yātāmanu | rathāvṛtsata |
yatpūrvyaṁ | maruto | yacca | nūtanaṁ | yadudyate | vasavo | yacca | śasyate |
viśvasya | tasya | bhavathā | navedasaḥ | śubhaṁ | yātāmanu | rathāvṛtsata |
mṛḻata | no | maruto | mā | vadhiṣṭanāsmabhyaṁ | śarma | bahulaṁ | vi | yantana |
adhi | stotrasya | sakhyasya | gātana | śubhaṁ | yātāmanu | rathāvṛtsata |
yūyamasmānnayata | vasyo | acchā | niraṁhatibhyo | maruto | gṛṇānāḥ |
juṣadhvaṁ | no | havyadātiṁ | yajatrā | vayaṁ | syāma | patayo | rayīṇām |
agne | śardhantamā | gaṇaṁ | piṣṭaṁ | rukmebhirañjibhiḥ |
viśo | adya | marutāmava | hvaye | divaścidrocanādadhi |
yathā | cinmanyase | hṛdā | tadinme | jagmurāśasaḥ |
ye | te | nediṣṭhaṁ | havanānyāgamantānvardha | bhīmasaṁdṛśaḥ |
mīḻhuṣmatīva | pṛthivī | parāhatā | madantyetyasmadā |
ṛkṣo | na | vo | marutaḥ | śimīvām̐ | amo | dudhro | gauriva | bhīmayuḥ |
ni | ye | riṇantyojasā | vṛthā | gāvo | na | durdhuraḥ |
aśmānaṁ | citsvaryaṁ | parvataṁ | giriṁ | pra | cyāvayanti | yāmabhiḥ |
uttiṣṭha | nūnameṣāṁ | stomaiḥ | samukṣitānām |
marutāṁ | purutamamapūrvyaṁ | gavāṁ | sargamiva | hvaye |
yuṅgdhvaṁ | hyaruṣī | rathe | yuṅgdhvaṁ | ratheṣu | rohitaḥ |
yuṅgdhvaṁ | harī | ajirā | dhuri | voḻhave | vahiṣṭhā | dhuri | voḻhave |
uta | sya | vājyaruṣastuviṣvaṇiriha | sma | dhāyi | darśataḥ |
mā | vo | yāmeṣu | marutaściraṁ | karatpra | taṁ | ratheṣu | codata |
rathaṁ | nu | mārutaṁ | vayaṁ | śravasyumā | huvāmahe |
ā | yasmintasthau | suraṇāni | bibhratī | sacā | marutsu | rodasī |
taṁ | vaḥ | śardhaṁ | ratheśubhaṁ | tveṣaṁ | panasyumā | huve |
yasmintsujātā | subhagā | mahīyate | sacā | marutsu | mīḻhuṣī |
ā | rudrāsendravantaḥ | sajoṣaso | hiraṇyarathāḥ | suvitāya | gantana |
iyaṁ | vo | asmatprati | haryate | matistṛṣṇaje | na | divotsā | udanyave |
vāśīmanta | ṛṣṭimanto | manīṣiṇaḥ | sudhanvāneṣumanto | niṣaṅgiṇaḥ |
svaśvāḥ | stha | surathāḥ | pṛśnimātaraḥ | svāyudhā | maruto | yāthanā | śubham |
dhūnutha | dyāṁ | parvatāndāśuṣe | vasu | ni | vo | vanā | jihate | yāmano | bhiyā |
kopayatha | pṛthivīṁ | pṛśnimātaraḥ | śubhe | yadugrāḥ | pṛṣatīrayugdhvam |
vātatviṣo | maruto | varṣanirṇijo | yameva | susadṛśaḥ | supeśasaḥ |
piśaṅgāśvāruṇāśvā | arepasaḥ | pratvakṣaso | mahinā | dyaurivoravaḥ |
purudrapsāñjimantaḥ | sudānavastveṣasaṁdṛśo | anavabhrarādhasaḥ |
sujātāso | januṣā | rukmavakṣaso | divo | arkāmṛtaṁ | nāma | bhejire |
ṛṣṭayo | vo | maruto | aṁsayoradhi | sahaujo | bāhvorvo | balaṁ | hitam |
nṛmṇā | śīrṣasvāyudhā | ratheṣu | vo | viśvā | vaḥ | śrīradhi | tanūṣu | pipiśe |
gomadaśvāvadrathavatsuvīraṁ | candravadrādho | maruto | dadā | naḥ |
praśastiṁ | naḥ | kṛṇuta | rudriyāso | bhakṣīya | vo'vaso | daivyasya |
haye | naro | maruto | mṛḻatā | nastuvīmaghāso | amṛtā | ṛtajñāḥ |
satyaśrutaḥ | kavayo | yuvāno | bṛhadgirayo | bṛhadukṣamāṇāḥ |
tamu | nūnaṁ | taviṣīmantameṣāṁ | stuṣe | gaṇaṁ | mārutaṁ | navyasīnām |
yāśvaśvā | amavadvahantoteśire | amṛtasya | svarājaḥ |
tveṣaṁ | gaṇaṁ | tavasaṁ | khādihastaṁ | dhunivrataṁ | māyinaṁ | dātivāram |
mayobhuvo | ye | amitā | mahitvā | vandasva | vipra | tuvirādhaso | nṝn |
ā | vo | yantūdavāhāso | adya | vṛṣṭiṁ | ye | viśve | maruto | junanti |
ayaṁ | yo | agnirmarutaḥ | samiddhaitaṁ | juṣadhvaṁ | kavayo | yuvānaḥ |
yūyaṁ | rājānamiryaṁ | janāya | vibhvataṣṭaṁ | janayathā | yajatrāḥ |
yuṣmadeti | muṣṭihā | bāhujūto | yuṣmatsadaśvo | marutaḥ | suvīraḥ |
arevedacaramā | aheva | prapra | jāyante | akavā | mahobhiḥ |
pṛśneḥ | putropamāso | rabhiṣṭhāḥ | svayā | matyā | marutaḥ | saṁ | mimikṣuḥ |
yatprāyāsiṣṭa | pṛṣatībhiraśvairvīḻupavibhirmaruto | rathebhiḥ |
kṣodantāpo | riṇate | vanānyavosriyo | vṛṣabhaḥ | krandatu | dyauḥ |
prathiṣṭa | yāmanpṛthivī | cideṣāṁ | bharteva | garbhaṁ | svamicchavo | dhuḥ |
vātānhyaśvāndhuryāyuyujre | varṣaṁ | svedaṁ | cakrire | rudriyāsaḥ |
haye | naro | maruto | mṛḻatā | nastuvīmaghāso | amṛtā | ṛtajñāḥ |
satyaśrutaḥ | kavayo | yuvāno | bṛhadgirayo | bṛhadukṣamāṇāḥ |
pra | vaḥ | spaḻakrantsuvitāya | dāvane'rcā | dive | pra | pṛthivyā | ṛtaṁ | bhare |
ukṣante | aśvāntaruṣantā | rajo'nu | svaṁ | bhānuṁ | śrathayante | arṇavaiḥ |
amādeṣāṁ | bhiyasā | bhūmirejati | naurna | pūrṇā | kṣarati | vyathiryatī |
dūredṛśo | ye | citayantaimabhirantarmahe | vidathe | yetire | naraḥ |
gavāmiva | śriyase | śṛṅgamuttamaṁ | sūryo | na | cakṣū | rajaso | visarjane |
atyeva | subhvaścāravaḥ | sthana | maryeva | śriyase | cetathā | naraḥ |
ko | vo | mahānti | mahatāmudaśnavatkaskāvyā | marutaḥ | ko | ha | pauṁsyā |
yūyaṁ | ha | bhūmiṁ | kiraṇaṁ | na | rejatha | pra | yadbharadhve | suvitāya | dāvane |
aśvevedaruṣāsaḥ | sabandhavaḥ | śūreva | prayudhaḥ | prota | yuyudhuḥ |
maryeva | suvṛdho | vāvṛdhurnaraḥ | sūryasya | cakṣuḥ | pra | minanti | vṛṣṭibhiḥ |
te | ajyeṣṭhākaniṣṭhāsa | udbhido'madhyamāso | mahasā | vi | vāvṛdhuḥ |
sujātāso | januṣā | pṛśnimātaro | divo | maryā | no | acchā | jigātana |
vayo | na | ye | śreṇīḥ | papturojasāntāndivo | bṛhataḥ | sānunaspari |
aśvāsaiṣāmubhaye | yathā | viduḥ | pra | parvatasya | nabhanūm̐racucyavuḥ |
mimātu | dyauraditirvītaye | naḥ | saṁ | dānucitroṣaso | yatantām |
ācucyavurdivyaṁ | kośameta | ṛṣe | rudrasya | maruto | gṛṇānāḥ |
īḻe | agniṁ | svavasaṁ | namobhiriha | prasatto | vi | cayatkṛtaṁ | naḥ |
rathairiva | pra | bhare | vājayadbhiḥ | pradakṣiṇinmarutāṁ | stomamṛdhyām |
ā | ye | tasthuḥ | pṛṣatīṣu | śrutāsu | sukheṣu | rudrā | maruto | ratheṣu |
vanā | cidugrā | jihate | ni | vo | bhiyā | pṛthivī | cidrejate | parvataścit |
parvataścinmahi | vṛddho | bibhāya | divaścitsānu | rejata | svane | vaḥ |
yatkrīḻatha | maruta | ṛṣṭimantāpa | iva | sadhryañco | dhavadhve |
varevedraivatāso | hiraṇyairabhi | svadhābhistanvaḥ | pipiśre |
śriye | śreyāṁsastavaso | ratheṣu | satrā | mahāṁsi | cakrire | tanūṣu |
ajyeṣṭhāso | akaniṣṭhāsaite | saṁ | bhrātaro | vāvṛdhuḥ | saubhagāya |
yuvā | pitā | svapā | rudraiṣāṁ | sudughā | pṛśniḥ | sudinā | marudbhyaḥ |
yaduttame | maruto | madhyame | vā | yadvāvame | subhagāso | divi | ṣṭha |
ato | no | rudrota | vā | nvasyāgne | vittāddhaviṣo | yadyajāma |
agniśca | yanmaruto | viśvavedaso | divo | vahadhvottarādadhi | ṣṇubhiḥ |
te | mandasānā | dhunayo | riśādaso | vāmaṁ | dhatta | yajamānāya | sunvate |
agne | marudbhiḥ | śubhayadbhirṛkvabhiḥ | somaṁ | piba | mandasāno | gaṇaśribhiḥ |
pāvakebhirviśvaminvebhirāyubhirvaiśvānara | pradivā | ketunā | sajūḥ |
ke | ṣṭhā | naraḥ | śreṣṭhatamā | yaikaeka | āyaya |
paramasyāḥ | parāvataḥ |
kva | vo'śvāḥ | kvābhīśavaḥ | kathaṁ | śeka | kathā | yaya |
pṛṣṭhe | sado | nasoryamaḥ |
jaghane | codaiṣāṁ | vi | sakthāni | naro | yamuḥ |
putrakṛthe | na | janayaḥ |
parā | vīrāsaitana | maryāso | bhadrajānayaḥ |
agnitapo | yathāsatha |
sanatsāśvyaṁ | paśumuta | gavyaṁ | śatāvayam |
śyāvāśvastutāya | yā | dorvīrāyopabarbṛhat |
uta | tvā | strī | śaśīyasī | puṁso | bhavati | vasyasī |
adevatrādarādhasaḥ |
vi | yā | jānāti | jasuriṁ | vi | tṛṣyantaṁ | vi | kāminam |
devatrā | kṛṇute | manaḥ |
uta | ghā | nemo | astutaḥ | pumām̐ | iti | bruve | paṇiḥ |
sa | vairadeyetsamaḥ |
uta | me'rapadyuvatirmamanduṣī | prati | śyāvāya | vartanim |
vi | rohitā | purumīḻhāya | yematurviprāya | dīrghayaśase |
yo | me | dhenūnāṁ | śataṁ | vaidadaśviryathā | dadat |
taranteva | maṁhanā |
yeṁ | vahantāśubhiḥ | pibanto | madiraṁ | madhu |
atra | śravāṁsi | dadhire |
yeṣāṁ | śriyādhi | rodasī | vibhrājante | ratheṣvā |
divi | rukmevopari |
yuvā | sa | māruto | gaṇastveṣaratho | anedyaḥ |
śubhaṁyāvāpratiṣkutaḥ |
ko | veda | nūnameṣāṁ | yatrā | madanti | dhūtayaḥ |
ṛtajātārepasaḥ |
yūyaṁ | martaṁ | vipanyavaḥ | praṇetāretthā | dhiyā |
śrotāro | yāmahūtiṣu |
te | no | vasūni | kāmyā | puruścandrā | riśādasaḥ |
ā | yajñiyāso | vavṛttana |
etaṁ | me | stomamūrmye | dārbhyāya | parā | vaha |
giro | devi | rathīriva |
uta | me | vocatāditi | sutasome | rathavītau |
na | kāmo | apa | veti | me |
eṣa | kṣeti | rathavītirmaghavā | gomatīranu |
parvateṣvapaśritaḥ |
ṛtena | ṛtamapihitaṁ | dhruvaṁ | vāṁ | sūryasya | yatra | vimucantyaśvān |
daśa | śatā | saha | tasthustadekaṁ | devānāṁ | śreṣṭhaṁ | vapuṣāmapaśyam |
tatsu | vāṁ | mitrāvaruṇā | mahitvamīrmā | tasthuṣīrahabhirduduhre |
viśvāḥ | pinvathaḥ | svasarasya | dhenānu | vāmekaḥ | pavirā | vavarta |
adhārayataṁ | pṛthivīmuta | dyāṁ | mitrarājānā | varuṇā | mahobhiḥ |
vardhayatamoṣadhīḥ | pinvataṁ | gāva | vṛṣṭiṁ | sṛjataṁ | jīradānū |
ā | vāmaśvāsaḥ | suyujo | vahantu | yataraśmayopa | yantvarvāk |
ghṛtasya | nirṇiganu | vartate | vāmupa | sindhavaḥ | pradivi | kṣaranti |
anu | śrutāmamatiṁ | vardhadurvīṁ | barhiriva | yajuṣā | rakṣamāṇā |
namasvantā | dhṛtadakṣādhi | garte | mitrāsāthe | varuṇeḻāsvantaḥ |
akravihastā | sukṛte | paraspā | yaṁ | trāsāthe | varuṇeḻāsvantaḥ |
rājānā | kṣatramahṛṇīyamānā | sahasrasthūṇaṁ | bibhṛthaḥ | saha | dvau |
hiraṇyanirṇigayo | asya | sthūṇā | vi | bhrājate | divyaśvājanīva |
bhadre | kṣetre | nimitā | tilvile | vā | sanema | madhvo | adhigartyasya |
hiraṇyarūpamuṣaso | vyuṣṭāvayaḥsthūṇamuditā | sūryasya |
ā | rohatho | varuṇa | mitra | gartamataścakṣāthe | aditiṁ | ditiṁ | ca |
yadbaṁhiṣṭhaṁ | nātividhe | sudānū | acchidraṁ | śarma | bhuvanasya | gopā |
tena | no | mitrāvaruṇāvaviṣṭaṁ | siṣāsanto | jigīvāṁsaḥ | syāma |
ṛtasya | gopāvadhi | tiṣṭhatho | rathaṁ | satyadharmāṇā | parame | vyomani |
yamatra | mitrāvaruṇāvatho | yuvaṁ | tasmai | vṛṣṭirmadhumatpinvate | divaḥ |
samrājāvasya | bhuvanasya | rājatho | mitrāvaruṇā | vidathe | svardṛśā |
vṛṣṭiṁ | vāṁ | rādho | amṛtatvamīmahe | dyāvāpṛthivī | vi | caranti | tanyavaḥ |
samrājogrā | vṛṣabhā | divaspatī | pṛthivyā | mitrāvaruṇā | vicarṣaṇī |
citrebhirabhrairupa | tiṣṭhatho | ravaṁ | dyāṁ | varṣayatho | asurasya | māyayā |
māyā | vāṁ | mitrāvaruṇā | divi | śritā | sūryo | jyotiścarati | citramāyudham |
tamabhreṇa | vṛṣṭyā | gūhatho | divi | parjanya | drapsā | madhumanterate |
rathaṁ | yuñjate | marutaḥ | śubhe | sukhaṁ | śūro | na | mitrāvaruṇā | gaviṣṭiṣu |
rajāṁsi | citrā | vi | caranti | tanyavo | divaḥ | samrājā | payasā | nokṣatam |
vācaṁ | su | mitrāvaruṇāvirāvatīṁ | parjanyaścitrāṁ | vadati | tviṣīmatīm |
abhrā | vasata | marutaḥ | su | māyayā | dyāṁ | varṣayatamaruṇāmarepasam |
dharmaṇā | mitrāvaruṇā | vipaścitā | vratā | rakṣethe | asurasya | māyayā |
ṛtena | viśvaṁ | bhuvanaṁ | vi | rājathaḥ | sūryamā | dhattho | divi | citryaṁ | ratham |
varuṇaṁ | vo | riśādasamṛcā | mitraṁ | havāmahe |
pari | vrajeva | bāhvorjaganvāṁsā | svarṇaram |
tā | bāhavā | sucetunā | pra | yantamasmārcate |
śevaṁ | hi | jāryaṁ | vāṁ | viśvāsu | kṣāsu | joguve |
yannūnamaśyāṁ | gatiṁ | mitrasya | yāyāṁ | pathā |
asya | priyasya | śarmaṇyahiṁsānasya | saścire |
yuvābhyāṁ | mitrāvaruṇopamaṁ | dheyāmṛcā |
yaddha | kṣaye | maghonāṁ | stotṝṇāṁ | ca | spūrdhase |
ā | no | mitra | sudītibhirvaruṇaśca | sadhasthā |
sve | kṣaye | maghonāṁ | sakhīnāṁ | ca | vṛdhase |
yuvaṁ | no | yeṣu | varuṇa | kṣatraṁ | bṛhacca | bibhṛthaḥ |
uru | ṇo | vājasātaye | kṛtaṁ | rāye | svastaye |
ucchantyāṁ | me | yajatā | devakṣatre | ruśadgavi |
sutaṁ | somaṁ | na | hastibhirā | paḍbhirdhāvataṁ | narā | bibhratāvarcanānasam |
yaściketa | sa | sukraturdevatrā | sa | bravītu | naḥ |
varuṇo | yasya | darśato | mitro | vā | vanate | giraḥ |
tā | hi | śreṣṭhavarcasā | rājānā | dīrghaśruttamā |
tā | satpatī | ṛtāvṛdha | ṛtāvānā | janejane |
tā | vāmiyāno'vase | pūrvopa | bruve | sacā |
svaśvāsaḥ | su | cetunā | vājām̐ | abhi | pra | dāvane |
mitro | aṁhościdāduru | kṣayāya | gātuṁ | vanate |
mitrasya | hi | pratūrvataḥ | sumatirasti | vidhataḥ |
vayaṁ | mitrasyāvasi | syāma | saprathastame |
anehasastvotayaḥ | satrā | varuṇaśeṣasaḥ |
yuvaṁ | mitremaṁ | janaṁ | yatathaḥ | saṁ | ca | nayathaḥ |
mā | maghonaḥ | pari | khyataṁ | mo | asmākamṛṣīṇāṁ | gopīthe | noruṣyatam |
ā | cikitāna | sukratū | devau | marta | riśādasā |
varuṇāya | ṛtapeśase | dadhīta | prayase | mahe |
tā | hi | kṣatramavihrutaṁ | samyagasuryamāśāte |
adha | vrateva | mānuṣaṁ | svarṇa | dhāyi | darśatam |
tā | vāmeṣe | rathānāmurvīṁ | gavyūtimeṣām |
rātahavyasya | suṣṭutiṁ | dadhṛkstomairmanāmahe |
adhā | hi | kāvyā | yuvaṁ | dakṣasya | pūrbhiradbhutā |
ni | ketunā | janānāṁ | cikethe | pūtadakṣasā |
tadṛtaṁ | pṛthivi | bṛhacchravaeṣa | ṛṣīṇām |
jrayasānāvaraṁ | pṛthvati | kṣaranti | yāmabhiḥ |
ā | yadvāmīyacakṣasā | mitra | vayaṁ | ca | sūrayaḥ |
vyaciṣṭhe | bahupāyye | yatemahi | svarājye |
baḻitthā | deva | niṣkṛtamādityā | yajataṁ | bṛhat |
varuṇa | mitrāryamanvarṣiṣṭhaṁ | kṣatramāśāthe |
ā | yadyoniṁ | hiraṇyayaṁ | varuṇa | mitra | sadathaḥ |
dhartārā | carṣaṇīnāṁ | yantaṁ | sumnaṁ | riśādasā |
viśve | hi | viśvavedaso | varuṇo | mitro | aryamā |
vratā | padeva | saścire | pānti | martyaṁ | riṣaḥ |
te | hi | satyā | ṛtaspṛśa | ṛtāvāno | janejane |
sunīthāsaḥ | sudānavoṁ'hościdurucakrayaḥ |
ko | nu | vāṁ | mitrāstuto | varuṇo | vā | tanūnām |
tatsu | vāmeṣate | matiratribhyaiṣate | matiḥ |
pra | vo | mitrāya | gāyata | varuṇāya | vipā | girā |
mahikṣatrāvṛtaṁ | bṛhat |
samrājā | yā | ghṛtayonī | mitraścobhā | varuṇaśca |
devā | deveṣu | praśastā |
tā | naḥ | śaktaṁ | pārthivasya | maho | rāyo | divyasya |
mahi | vāṁ | kṣatraṁ | deveṣu |
ṛtamṛtena | sapanteṣiraṁ | dakṣamāśāte |
adruhā | devau | vardhete |
vṛṣṭidyāvā | rītyāpeṣaspatī | dānumatyāḥ |
bṛhantaṁ | gartamāśāte |
trī | rocanā | varuṇa | trīm̐ruta | dyūntrīṇi | mitra | dhārayatho | rajāṁsi |
vāvṛdhānāvamatiṁ | kṣatriyasyānu | vrataṁ | rakṣamāṇāvajuryam |
irāvatīrvaruṇa | dhenavo | vāṁ | madhumadvāṁ | sindhavo | mitra | duhre |
trayastasthurvṛṣabhāsastisṛṇāṁ | dhiṣaṇānāṁ | retodhā | vi | dyumantaḥ |
prātardevīmaditiṁ | johavīmi | madhyaṁdinoditā | sūryasya |
rāye | mitrāvaruṇā | sarvatāteḻe | tokāya | tanayāya | śaṁ | yoḥ |
yā | dhartārā | rajaso | rocanasyotādityā | divyā | pārthivasya |
na | vāṁ | devāmṛtā | ā | minanti | vratāni | mitrāvaruṇā | dhruvāṇi |
purūruṇā | ciddhyastyavo | nūnaṁ | vāṁ | varuṇa |
mitra | vaṁsi | vāṁ | sumatim |
tā | vāṁ | samyagadruhvāṇeṣamaśyāma | dhāyase |
vayaṁ | te | rudrā | syāma |
pātaṁ | no | rudrā | pāyubhiruta | trāyethāṁ | sutrātrā |
turyāma | dasyūntanūbhiḥ |
mā | kasyādbhutakratū | yakṣaṁ | bhujemā | tanūbhiḥ |
mā | śeṣasā | mā | tanasā |
ā | no | gantaṁ | riśādasā | varuṇa | mitra | barhaṇā |
upemaṁ | cārumadhvaram |
viśvasya | hi | pracetasā | varuṇa | mitra | rājathaḥ |
īśānā | pipyataṁ | dhiyaḥ |
upa | naḥ | sutamā | gataṁ | varuṇa | mitra | dāśuṣaḥ |
asya | somasya | pītaye |
ā | mitre | varuṇe | vayaṁ | gīrbhirjuhumo | atrivat |
ni | barhiṣi | sadataṁ | somapītaye |
vratena | stho | dhruvakṣemā | dharmaṇā | yātayajjanā |
ni | barhiṣi | sadataṁ | somapītaye |
mitraśca | no | varuṇaśca | juṣetāṁ | yajñamiṣṭaye |
ni | barhiṣi | sadatāṁ | somapītaye |
yadadya | sthaḥ | parāvati | yadarvāvatyaśvinā |
yadvā | purū | purubhujā | yadantarikṣā | gatam |
iha | tyā | purubhūtamā | purū | daṁsāṁsi | bibhratā |
varasyā | yāmyadhrigū | huve | tuviṣṭamā | bhuje |
īrmānyadvapuṣe | vapuścakraṁ | rathasya | yemathuḥ |
paryanyā | nāhuṣā | yugā | mahnā | rajāṁsi | dīyathaḥ |
tadū | ṣu | vāmenā | kṛtaṁ | viśvā | yadvāmanu | ṣṭave |
nānā | jātāvarepasā | samasme | bandhumeyathuḥ |
ā | yadvāṁ | sūryā | rathaṁ | tiṣṭhadraghuṣyadaṁ | sadā |
pari | vāmaruṣā | vayo | ghṛṇā | varantātapaḥ |
yuvoratriściketati | narā | sumnena | cetasā |
gharmaṁ | yadvāmarepasaṁ | nāsatyāsnā | bhuraṇyati |
ugro | vāṁ | kakuho | yayiḥ | śṛṇve | yāmeṣu | saṁtaniḥ |
yadvāṁ | daṁsobhiraśvinātrirnarāvavartati |
madhvo | ṣu | madhūyuvā | rudrā | siṣakti | pipyuṣī |
yatsamudrāti | parṣathaḥ | pakvāḥ | pṛkṣo | bharanta | vām |
satyamidvo | aśvinā | yuvāmāhurmayobhuvā |
tā | yāmanyāmahūtamā | yāmannā | mṛḻayattamā |
imā | brahmāṇi | vardhanāśvibhyāṁ | santu | śaṁtamā |
yā | takṣāma | rathām̐ | ivāvocāma | bṛhannamaḥ |
kūṣṭho | devāvaśvinādyā | divo | manāvasū |
tacchravatho | vṛṣaṇvasū | atrirvāmā | vivāsati |
kuha | tyā | kuha | nu | śrutā | divi | devā | nāsatyā |
kasminnā | yatatho | jane | ko | vāṁ | nadīnāṁ | sacā |
kaṁ | yāthaḥ | kaṁ | ha | gacchathaḥ | kamacchā | yuñjāthe | ratham |
kasya | brahmāṇi | raṇyatho | vayaṁ | vāmuśmasīṣṭaye |
pauraṁ | ciddhyudaprutaṁ | paura | paurāya | jinvathaḥ |
yadīṁ | gṛbhītatātaye | siṁhamiva | druhaspade |
pra | cyavānājjujuruṣo | vavrimatkaṁ | na | muñcathaḥ |
yuvā | yadī | kṛthaḥ | punarā | kāmamṛṇve | vadhvaḥ |
asti | hi | vāmiha | stotā | smasi | vāṁ | saṁdṛśi | śriye |
nū | śrutaṁ | mā | gatamavobhirvājinīvasū |
ko | vāmadya | purūṇāmā | vavne | martyānām |
ko | vipro | vipravāhasā | ko | yajñairvājinīvasū |
ā | vāṁ | ratho | rathānāṁ | yeṣṭho | yātvaśvinā |
purū | cidasmayustirāṅgūṣo | martyeṣvā |
śamū | ṣu | vāṁ | madhūyuvāsmākamastu | carkṛtiḥ |
arvācīnā | vicetasā | vibhiḥ | śyeneva | dīyatam |
aśvinā | yaddha | karhi | cicchuśrūyātamimaṁ | havam |
vasvīrū | ṣu | vāṁ | bhujaḥ | pṛñcanti | su | vāṁ | pṛcaḥ |
prati | priyatamaṁ | rathaṁ | vṛṣaṇaṁ | vasuvāhanam |
stotā | vāmaśvināvṛṣiḥ | stomena | prati | bhūṣati | mādhvī | mama | śrutaṁ | havam |
atyāyātamaśvinā | tiro | viśvāhaṁ | sanā |
dasrā | hiraṇyavartanī | suṣumnā | sindhuvāhasā | mādhvī | mama | śrutaṁ | havam |
ā | no | ratnāni | bibhratāvaśvinā | gacchataṁ | yuvam |
rudrā | hiraṇyavartanī | juṣāṇā | vājinīvasū | mādhvī | mama | śrutaṁ | havam |
suṣṭubho | vāṁ | vṛṣaṇvasū | rathe | vāṇīcyāhitā |
uta | vāṁ | kakuho | mṛgaḥ | pṛkṣaḥ | kṛṇoti | vāpuṣo | mādhvī | mama | śrutaṁ | havam |
bodhinmanasā | rathyeṣirā | havanaśrutā |
vibhiścyavānamaśvinā | ni | yātho | advayāvinaṁ | mādhvī | mama | śrutaṁ | havam |
ā | vāṁ | narā | manoyujo'śvāsaḥ | pruṣitapsavaḥ |
vayo | vahantu | pītaye | saha | sumnebhiraśvinā | mādhvī | mama | śrutaṁ | havam |
aśvināveha | gacchataṁ | nāsatyā | mā | vi | venatam |
tiraścidaryayā | pari | vartiryātamadābhyā | mādhvī | mama | śrutaṁ | havam |
asminyajñe | adābhyā | jaritāraṁ | śubhaspatī |
avasyumaśvinā | yuvaṁ | gṛṇantamupa | bhūṣatho | mādhvī | mama | śrutaṁ | havam |
abhūduṣā | ruśatpaśurāgniradhāyyṛtviyaḥ |
ayoji | vāṁ | vṛṣaṇvasū | ratho | dasrāvamartyo | mādhvī | mama | śrutaṁ | havam |
ā | bhātyagniruṣasāmanīkamudviprāṇāṁ | devayā | vāco | asthuḥ |
arvāñcā | nūnaṁ | rathyeha | yātaṁ | pīpivāṁsamaśvinā | gharmamaccha |
na | saṁskṛtaṁ | pra | mimīto | gamiṣṭhānti | nūnamaśvinopastuteha |
divābhipitve'vasāgamiṣṭhā | pratyavartiṁ | dāśuṣe | śaṁbhaviṣṭhā |
utā | yātaṁ | saṁgave | prātarahno | madhyaṁdinoditā | sūryasya |
divā | naktamavasā | śaṁtamena | nedānīṁ | pītiraśvinā | tatāna |
idaṁ | hi | vāṁ | pradivi | sthānamokeme | gṛhāśvinedaṁ | duroṇam |
ā | no | divo | bṛhataḥ | parvatādādbhyo | yātamiṣamūrjaṁ | vahantā |
samaśvinoravasā | nūtanena | mayobhuvā | supraṇītī | gamema |
ā | no | rayiṁ | vahatamota | vīrānā | viśvānyamṛtā | saubhagāni |
prātaryāvāṇā | prathamā | yajadhvaṁ | purā | gṛdhrādararuṣaḥ | pibātaḥ |
prātarhi | yajñamaśvinā | dadhāte | pra | śaṁsanti | kavayaḥ | pūrvabhājaḥ |
prātaryajadhvamaśvinā | hinota | na | sāyamasti | devayājuṣṭam |
utānyo | asmadyajate | vi | cāvaḥ | pūrvaḥpūrvo | yajamāno | vanīyān |
hiraṇyatvaṅmadhuvarṇo | ghṛtasnuḥ | pṛkṣo | vahannā | ratho | vartate | vām |
manojavāśvinā | vātaraṁhā | yenātiyātho | duritāni | viśvā |
yo | bhūyiṣṭhaṁ | nāsatyābhyāṁ | viveṣa | caniṣṭhaṁ | pitvo | rarate | vibhāge |
sa | tokamasya | pīparacchamībhiranūrdhvabhāsaḥ | sadamittuturyāt |
samaśvinoravasā | nūtanena | mayobhuvā | supraṇītī | gamema |
ā | no | rayiṁ | vahatamota | vīrānā | viśvānyamṛtā | saubhagāni |
aśvināveha | gacchataṁ | nāsatyā | mā | vi | venatam |
haṁsāviva | patatamā | sutām̐ | upa |
aśvinā | hariṇāviva | gaurāvivānu | yavasam |
haṁsāviva | patatamā | sutām̐ | upa |
aśvinā | vājinīvasū | juṣethāṁ | yajñamiṣṭaye |
haṁsāviva | patatamā | sutām̐ | upa |
atriryadvāmavarohannṛbīsamajohavīnnādhamāneva | yoṣā |
śyenasya | cijjavasā | nūtanenāgacchatamaśvinā | śaṁtamena |
vi | jihīṣva | vanaspate | yoniḥ | sūṣyantyeva |
śrutaṁ | me | aśvinā | havaṁ | saptavadhriṁ | ca | muñcatam |
bhītāya | nādhamānāya | ṛṣaye | saptavadhraye |
māyābhiraśvinā | yuvaṁ | vṛkṣaṁ | saṁ | ca | vi | cācathaḥ |
yathā | vātaḥ | puṣkariṇīṁ | samiṅgayati | sarvataḥ |
evā | te | garbhaijatu | niraitu | daśamāsyaḥ |
yathā | vāto | yathā | vanaṁ | yathā | samudraijati |
evā | tvaṁ | daśamāsya | sahāvehi | jarāyuṇā |
daśa | māsāñchaśayānaḥ | kumāro | adhi | mātari |
niraitu | jīvo | akṣato | jīvo | jīvantyādhi |
mahe | no | adya | bodhayoṣo | rāye | divitmatī |
yathā | cinno | abodhayaḥ | satyaśravasi | vāyye | sujāte | aśvasūnṛte |
yā | sunīthe | śaucadrathe | vyauccho | duhitardivaḥ |
sā | vyuccha | sahīyasi | satyaśravasi | vāyye | sujāte | aśvasūnṛte |
sā | no | adyābharadvasurvyucchā | duhitardivaḥ |
yo | vyaucchaḥ | sahīyasi | satyaśravasi | vāyye | sujāte | aśvasūnṛte |
abhi | ye | tvā | vibhāvari | stomairgṛṇanti | vahnayaḥ |
maghairmaghoni | suśriyo | dāmanvantaḥ | surātayaḥ | sujāte | aśvasūnṛte |
yacciddhi | te | gaṇeme | chadayanti | maghattaye |
pari | cidvaṣṭayo | dadhurdadato | rādho | ahrayaṁ | sujāte | aśvasūnṛte |
aiṣu | dhā | vīravadyaśoṣo | maghoni | sūriṣu |
ye | no | rādhāṁsyahrayā | maghavāno | arāsata | sujāte | aśvasūnṛte |
tebhyo | dyumnaṁ | bṛhadyaśoṣo | maghonyā | vaha |
ye | no | rādhāṁsyaśvyā | gavyā | bhajanta | sūrayaḥ | sujāte | aśvasūnṛte |
uta | no | gomatīriṣā | vahā | duhitardivaḥ |
sākaṁ | sūryasya | raśmibhiḥ | śukraiḥ | śocadbhirarcibhiḥ | sujāte | aśvasūnṛte |
vyucchā | duhitardivo | mā | ciraṁ | tanuthāpaḥ |
nettvā | stenaṁ | yathā | ripuṁ | tapāti | sūro | arciṣā | sujāte | aśvasūnṛte |
etāvadveduṣastvaṁ | bhūyo | vā | dātumarhasi |
yā | stotṛbhyo | vibhāvaryucchantī | na | pramīyase | sujāte | aśvasūnṛte |
dyutadyāmānaṁ | bṛhatīmṛtena | ṛtāvarīmaruṇapsuṁ | vibhātīm |
devīmuṣasaṁ | svarāvahantīṁ | prati | viprāso | matibhirjarante |
eṣā | janaṁ | darśatā | bodhayantī | sugānpathaḥ | kṛṇvatī | yātyagre |
bṛhadrathā | bṛhatī | viśvaminvoṣā | jyotiryacchatyagre | ahnām |
eṣā | gobhiraruṇebhiryujānāsredhantī | rayimaprāyu | cakre |
patho | radantī | suvitāya | devī | puruṣṭutā | viśvavārā | vi | bhāti |
eṣā | vyenī | bhavati | dvibarhāviṣkṛṇvānā | tanvaṁ | purastāt |
ṛtasya | panthāmanveti | sādhu | prajānatīva | na | diśo | mināti |
eṣā | śubhrā | na | tanvo | vidānordhveva | snātī | dṛśaye | no | asthāt |
apa | dveṣo | bādhamānā | tamāṁsyuṣā | divo | duhitā | jyotiṣāgāt |
eṣā | pratīcī | duhitā | divo | nṝnyoṣeva | bhadrā | ni | riṇīte | apsaḥ |
vyūrṇvatī | dāśuṣe | vāryāṇi | punarjyotiryuvatiḥ | pūrvathākaḥ |
yuñjate | manota | yuñjate | dhiyo | viprā | viprasya | bṛhato | vipaścitaḥ |
vi | hotrā | dadhe | vayunāvidekenmahī | devasya | savituḥ | pariṣṭutiḥ |
viśvā | rūpāṇi | prati | muñcate | kaviḥ | prāsāvīdbhadraṁ | dvipade | catuṣpade |
vi | nākamakhyatsavitā | vareṇyo'nu | prayāṇamuṣaso | vi | rājati |
yasya | prayāṇamanvanyedyayurdevā | devasya | mahimānamojasā |
yaḥ | pārthivāni | vimame | saitaśo | rajāṁsi | devaḥ | savitā | mahitvanā |
uta | yāsi | savitastrīṇi | rocanota | sūryasya | raśmibhiḥ | samucyasi |
uta | rātrīmubhayataḥ | parīyasota | mitro | bhavasi | deva | dharmabhiḥ |
uteśiṣe | prasavasya | tvamekeduta | pūṣā | bhavasi | deva | yāmabhiḥ |
utedaṁ | viśvaṁ | bhuvanaṁ | vi | rājasi | śyāvāśvaste | savitaḥ | stomamānaśe |
tatsaviturvṛṇīmahe | vayaṁ | devasya | bhojanam |
śreṣṭhaṁ | sarvadhātamaṁ | turaṁ | bhagasya | dhīmahi |
asya | hi | svayaśastaraṁ | savituḥ | kaccana | priyam |
na | minanti | svarājyam |
sa | hi | ratnāni | dāśuṣe | suvāti | savitā | bhagaḥ |
taṁ | bhāgaṁ | citramīmahe |
adyā | no | deva | savitaḥ | prajāvatsāvīḥ | saubhagam |
parā | duṣṣvapnyaṁ | suva |
viśvāni | deva | savitarduritāni | parā | suva |
yadbhadraṁ | tannā | suva |
anāgaso | aditaye | devasya | savituḥ | save |
viśvā | vāmāni | dhīmahi |
ā | viśvadevaṁ | satpatiṁ | sūktairadyā | vṛṇīmahe |
satyasavaṁ | savitāram |
yeme | ubhe | ahanī | puraityaprayucchan |
svādhīrdevaḥ | savitā |
yemā | viśvā | jātānyāśrāvayati | ślokena |
pra | ca | suvāti | savitā |
acchā | vada | tavasaṁ | gīrbhirābhiḥ | stuhi | parjanyaṁ | namasā | vivāsa |
kanikradadvṛṣabho | jīradānū | reto | dadhātyoṣadhīṣu | garbham |
vi | vṛkṣānhantyuta | hanti | rakṣaso | viśvaṁ | bibhāya | bhuvanaṁ | mahāvadhāt |
utānāgeṣate | vṛṣṇyāvato | yatparjanyaḥ | stanayanhanti | duṣkṛtaḥ |
rathīva | kaśayāśvām̐ | abhikṣipannāvirdūtānkṛṇute | varṣyām̐ | aha |
dūrātsiṁhasya | stanathodīrate | yatparjanyaḥ | kṛṇute | varṣyaṁ | nabhaḥ |
pra | vātā | vānti | patayanti | vidyutodoṣadhīrjihate | pinvate | svaḥ |
irā | viśvasmai | bhuvanāya | jāyate | yatparjanyaḥ | pṛthivīṁ | retasāvati |
yasya | vrate | pṛthivī | nannamīti | yasya | vrate | śaphavajjarbhurīti |
yasya | vratauṣadhīrviśvarūpāḥ | sa | naḥ | parjanya | mahi | śarma | yaccha |
divo | no | vṛṣṭiṁ | maruto | rarīdhvaṁ | pra | pinvata | vṛṣṇo | aśvasya | dhārāḥ |
arvāṅetena | stanayitnunehyapo | niṣiñcannasuraḥ | pitā | naḥ |
abhi | kranda | stanaya | garbhamā | dhodanvatā | pari | dīyā | rathena |
dṛtiṁ | su | karṣa | viṣitaṁ | nyañcaṁ | samā | bhavantūdvato | nipādāḥ |
mahāntaṁ | kośamudacā | ni | ṣiñca | syandantāṁ | kulyā | viṣitāḥ | purastāt |
ghṛtena | dyāvāpṛthivī | vyundhi | suprapāṇaṁ | bhavatvaghnyābhyaḥ |
yatparjanya | kanikradatstanayanhaṁsi | duṣkṛtaḥ |
pratīdaṁ | viśvaṁ | modate | yatkiṁ | ca | pṛthivyāmadhi |
avarṣīrvarṣamudu | ṣū | gṛbhāyākardhanvānyatyetavo |
ajījanauṣadhīrbhojanāya | kamuta | prajābhyo'vido | manīṣām |
baḻitthā | parvatānāṁ | khidraṁ | bibharṣi | pṛthivi |
pra | yā | bhūmiṁ | pravatvati | mahnā | jinoṣi | mahini |
stomāsastvā | vicāriṇi | prati | ṣṭobhantyaktubhiḥ |
pra | yā | vājaṁ | na | heṣantaṁ | perumasyasyarjuni |
dṛḻhā | cidyā | vanaspatīnkṣmayā | dardharṣyojasā |
yatte | abhrasya | vidyuto | divo | varṣanti | vṛṣṭayaḥ |
pra | samrāje | bṛhadarcā | gabhīraṁ | brahma | priyaṁ | varuṇāya | śrutāya |
vi | yo | jaghāna | śamiteva | carmopastire | pṛthivīṁ | sūryāya |
vaneṣu | vyantarikṣaṁ | tatāna | vājamarvatsu | payosriyāsu |
hṛtsu | kratuṁ | varuṇo | apsvagniṁ | divi | sūryamadadhātsomamadrau |
nīcīnabāraṁ | varuṇaḥ | kavandhaṁ | pra | sasarja | rodasī | antarikṣam |
tena | viśvasya | bhuvanasya | rājā | yavaṁ | na | vṛṣṭirvyunatti | bhūma |
unatti | bhūmiṁ | pṛthivīmuta | dyāṁ | yadā | dugdhaṁ | varuṇo | vaṣṭyādit |
samabhreṇa | vasata | parvatāsastaviṣīyantaḥ | śrathayanta | vīrāḥ |
imāmū | ṣvāsurasya | śrutasya | mahīṁ | māyāṁ | varuṇasya | pra | vocam |
māneneva | tasthivām̐ | antarikṣe | vi | yo | mame | pṛthivīṁ | sūryeṇa |
imāmū | nu | kavitamasya | māyāṁ | mahīṁ | devasya | nakirā | dadharṣa |
ekaṁ | yadudnā | na | pṛṇantyenīrāsiñcantīravanayaḥ | samudram |
aryamyaṁ | varuṇa | mitryaṁ | vā | sakhāyaṁ | vā | sadamidbhrātaraṁ | vā |
veśaṁ | vā | nityaṁ | varuṇāraṇaṁ | vā | yatsīmāgaścakṛmā | śiśrathastat |
kitavāso | yadriripurna | dīvi | yadvā | ghā | satyamuta | yanna | vidma |
sarvā | tā | vi | ṣya | śithireva | devādhā | te | syāma | varuṇa | priyāsaḥ |
indrāgnī | yamavathobhā | vājeṣu | martyam |
dṛḻhā | citsa | pra | bhedati | dyumnā | vāṇīriva | tritaḥ |
yā | pṛtanāsu | duṣṭarā | yā | vājeṣu | śravāyyā |
yā | pañca | carṣaṇīrabhīndrāgnī | tā | havāmahe |
tayoridamavacchavastigmā | didyunmaghonoḥ |
prati | druṇā | gabhastyorgavāṁ | vṛtraghnaiṣate |
tā | vāmeṣe | rathānāmindrāgnī | havāmahe |
patī | turasya | rādhaso | vidvāṁsā | girvaṇastamā |
tā | vṛdhantāvanu | dyūnmartāya | devāvadabhā |
arhantā | citpuro | dadheṁ'śeva | devāvarvate |
evendrāgnibhyāmahāvi | havyaṁ | śūṣyaṁ | ghṛtaṁ | na | pūtamadribhiḥ |
tā | sūriṣu | śravo | bṛhadrayiṁ | gṛṇatsu | didhṛtamiṣaṁ | gṛṇatsu | didhṛtam |
pra | vo | mahe | matayo | yantu | viṣṇave | marutvate | girijaivayāmarut |
pra | śardhāya | prayajyave | sukhādaye | tavase | bhandadiṣṭaye | dhunivratāya | śavase |
pra | ye | jātā | mahinā | ye | ca | nu | svayaṁ | pra | vidmanā | bruvataivayāmarut |
kratvā | tadvo | maruto | nādhṛṣe | śavo | dānā | mahnā | tadeṣāmadhṛṣṭāso | nādrayaḥ |
pra | ye | divo | bṛhataḥ | śṛṇvire | girā | suśukvānaḥ | subhvaivayāmarut |
na | yeṣāmirī | sadhastheṣṭa | ām̐ | agnayo | na | svavidyutaḥ | pra | spandrāso | dhunīnām |
sa | cakrame | mahato | nirurukramaḥ | samānasmātsadasaivayāmarut |
yadāyukta | tmanā | svādadhi | ṣṇubhirviṣpardhaso | vimahaso | jigāti | śevṛdho | nṛbhiḥ |
svano | na | vo'mavānrejayadvṛṣā | tveṣo | yayistaviṣaivayāmarut |
yenā | sahanta | ṛñjata | svarociṣaḥ | sthāraśmāno | hiraṇyayāḥ | svāyudhāseṣmiṇaḥ |
apāro | vo | mahimā | vṛddhaśavasastveṣaṁ | śavo'vatvevayāmarut |
sthātāro | hi | prasitau | saṁdṛśi | sthana | te | noruṣyatā | nidaḥ | śuśukvāṁso | nāgnayaḥ |
te | rudrāsaḥ | sumakhāgnayo | yathā | tuvidyumnāvantvevayāmarut |
dīrghaṁ | pṛthu | paprathe | sadma | pārthivaṁ | yeṣāmajmeṣvā | mahaḥ | śardhāṁsyadbhutainasām |
adveṣo | no | maruto | gātumetana | śrotā | havaṁ | jariturevayāmarut |
viṣṇormahaḥ | samanyavo | yuyotana | smadrathyo | na | daṁsanāpa | dveṣāṁsi | sanutaḥ |
gantā | no | yajñaṁ | yajñiyāḥ | suśami | śrotā | havamarakṣaivayāmarut |
jyeṣṭhāso | na | parvatāso | vyomani | yūyaṁ | tasya | pracetasaḥ | syāta | durdhartavo | nidaḥ |
tvaṁ | hyagne | prathamo | manotāsyā | dhiyo | abhavo | dasma | hotā |
tvaṁ | sīṁ | vṛṣannakṛṇorduṣṭarītu | saho | viśvasmai | sahase | sahadhyai |
adhā | hotā | nyasīdo | yajīyāniḻaspadeṣayannīḍyaḥ | san |
taṁ | tvā | naraḥ | prathamaṁ | devayanto | maho | rāye | citayanto | anu | gman |
vṛteva | yantaṁ | bahubhirvasavyaistve | rayiṁ | jāgṛvāṁso | anu | gman |
ruśantamagniṁ | darśataṁ | bṛhantaṁ | vapāvantaṁ | viśvahā | dīdivāṁsam |
padaṁ | devasya | namasā | vyantaḥ | śravasyavaḥ | śravāpannamṛktam |
nāmāni | ciddadhire | yajñiyāni | bhadrāyāṁ | te | raṇayanta | saṁdṛṣṭau |
tvāṁ | vardhanti | kṣitayaḥ | pṛthivyāṁ | tvāṁ | rāyobhayāso | janānām |
tvaṁ | trātā | taraṇe | cetyo | bhūḥ | pitā | mātā | sadaminmānuṣāṇām |
saparyeṇyaḥ | sa | priyo | vikṣvagnirhotā | mandro | ni | ṣasādā | yajīyān |
taṁ | tvā | vayaṁ | damā | dīdivāṁsamupa | jñubādho | namasā | sadema |
taṁ | tvā | vayaṁ | sudhyo | navyamagne | sumnāyavemahe | devayantaḥ |
tvaṁ | viśo | anayo | dīdyāno | divo | agne | bṛhatā | rocanena |
viśāṁ | kaviṁ | viśpatiṁ | śaśvatīnāṁ | nitośanaṁ | vṛṣabhaṁ | carṣaṇīnām |
pretīṣaṇimiṣayantaṁ | pāvakaṁ | rājantamagniṁ | yajataṁ | rayīṇām |
so | agneje | śaśame | ca | marto | yastānaṭ | samidhā | havyadātim |
yāhutiṁ | pari | vedā | namobhirviśvetsa | vāmā | dadhate | tvotaḥ |
asmo | te | mahi | mahe | vidhema | namobhiragne | samidhota | havyaiḥ |
vedī | sūno | sahaso | gīrbhirukthairā | te | bhadrāyāṁ | sumatau | yatema |
ā | yastatantha | rodasī | vi | bhāsā | śravobhiśca | śravasyastarutraḥ |
bṛhadbhirvājaiḥ | sthavirebhirasme | revadbhiragne | vitaraṁ | vi | bhāhi |
nṛvadvaso | sadamiddhehyasme | bhūri | tokāya | tanayāya | paśvaḥ |
pūrvīriṣo | bṛhatīrāreaghāsme | bhadrā | sauśravasāni | santu |
purūṇyagne | purudhā | tvāyā | vasūni | rājanvasutā | te | aśyām |
purūṇi | hi | tve | puruvāra | santyagne | vasu | vidhate | rājani | tve |
tvaṁ | hi | kṣaitavadyaśo'gne | mitro | na | patyase |
tvaṁ | vicarṣaṇe | śravo | vaso | puṣṭiṁ | na | puṣyasi |
tvāṁ | hi | ṣmā | carṣaṇayo | yajñebhirgīrbhirīḻate |
tvāṁ | vājī | yātyavṛko | rajastūrviśvacarṣaṇiḥ |
sajoṣastvā | divo | naro | yajñasya | ketumindhate |
yaddha | sya | mānuṣo | janaḥ | sumnāyurjuhve | adhvare |
ṛdhadyaste | sudānave | dhiyā | martaḥ | śaśamate |
ūtī | ṣa | bṛhato | divo | dviṣo | aṁho | na | tarati |
samidhā | yastāhutiṁ | niśitiṁ | martyo | naśat |
vayāvantaṁ | sa | puṣyati | kṣayamagne | śatāyuṣam |
tveṣaste | dhūma | ṛṇvati | divi | ṣañchukrātataḥ |
sūro | na | hi | dyutā | tvaṁ | kṛpā | pāvaka | rocase |
adhā | hi | vikṣvīḍyo'si | priyo | no | atithiḥ |
raṇvaḥ | purīva | jūryaḥ | sūnurna | trayayāyyaḥ |
kratvā | hi | droṇe | ajyase'gne | vājī | na | kṛtvyaḥ |
parijmeva | svadhā | gayo'tyo | na | hvāryaḥ | śiśuḥ |
tvaṁ | tyā | cidacyutāgne | paśurna | yavase |
dhāmā | ha | yatte | ajara | vanā | vṛścanti | śikvasaḥ |
veṣi | hyadhvarīyatāmagne | hotā | dame | viśām |
samṛdho | viśpate | kṛṇu | juṣasva | havyamaṅgiraḥ |
acchā | no | mitramaho | deva | devānagne | vocaḥ | sumatiṁ | rodasyoḥ |
vīhi | svastiṁ | sukṣitiṁ | divo | nṝndviṣo | aṁhāṁsi | duritā | tarema | tā | tarema | tavāvasā | tarema |
agne | sa | kṣeṣadṛtapā | ṛtejoru | jyotirnaśate | devayuṣṭe |
yaṁ | tvaṁ | mitreṇa | varuṇaḥ | sajoṣā | deva | pāsi | tyajasā | martamaṁhaḥ |
īje | yajñebhiḥ | śaśame | śamībhirṛdhadvārāyāgnaye | dadāśa |
evā | cana | taṁ | yaśasāmajuṣṭirnāṁho | martaṁ | naśate | na | pradṛptiḥ |
sūro | na | yasya | dṛśatirarepā | bhīmā | yadeti | śucatastā | dhīḥ |
heṣasvataḥ | śurudho | nāyamaktoḥ | kutrā | cidraṇvo | vasatirvanejāḥ |
tigmaṁ | cidema | mahi | varpo | asya | bhasadaśvo | na | yamasānāsā |
vijehamānaḥ | paraśurna | jihvāṁ | dravirna | drāvayati | dāru | dhakṣat |
sedasteva | prati | dhādasiṣyañchiśīta | tejo'yaso | na | dhārām |
citradhrajatiraratiryo | aktorverna | druṣadvā | raghupatmajaṁhāḥ |
seṁ | rebho | na | prati | vastosrāḥ | śociṣā | rārapīti | mitramahāḥ |
naktaṁ | yemaruṣo | yo | divā | nṝnamartyo | aruṣo | yo | divā | nṝn |
divo | na | yasya | vidhato | navīnodvṛṣā | rukṣauṣadhīṣu | nūnot |
ghṛṇā | na | yo | dhrajasā | patmanā | yannā | rodasī | vasunā | daṁ | supatnī |
dhāyobhirvā | yo | yujyebhirarkairvidyunna | davidyotsvebhiḥ | śuṣmaiḥ |
śardho | vā | yo | marutāṁ | tatakṣa | ṛbhurna | tveṣo | rabhasāno | adyaut |
yathā | hotarmanuṣo | devatātā | yajñebhiḥ | sūno | sahaso | yajāsi |
evā | no | adya | samanā | samānānuśannagnośato | yakṣi | devān |
sa | no | vibhāvā | cakṣaṇirna | vastoragnirvandāru | vedyaścano | dhāt |
viśvāyuryo | amṛto | martyeṣūṣarbhudbhūdatithirjātavedāḥ |
dyāvo | na | yasya | panayantyabhvaṁ | bhāsāṁsi | vaste | sūryo | na | śukraḥ |
vi | yenotyajaraḥ | pāvako'śnasya | cicchiśnathatpūrvyāṇi |
vadmā | hi | sūno | asyadmasadvā | cakre | agnirjanuṣājmānnam |
sa | tvaṁ | norjasana | ūrjaṁ | dhā | rājeva | jeravṛke | kṣeṣyantaḥ |
nitikti | yo | vāraṇamannamatti | vāyurna | rāṣṭryatyetyaktūn |
turyāma | yastādiśāmarātīratyo | na | hrutaḥ | patataḥ | parihrut |
ā | sūryo | na | bhānumadbhirarkairagne | tatantha | rodasī | vi | bhāsā |
citro | nayatpari | tamāṁsyaktaḥ | śociṣā | patmannauśijo | na | dīyan |
tvāṁ | hi | mandratamamarkaśokairvavṛmahe | mahi | naḥ | śroṣyagne |
indraṁ | na | tvā | śavasā | devatā | vāyuṁ | pṛṇanti | rādhasā | nṛtamāḥ |
nū | no | agne'vṛkebhiḥ | svasti | veṣi | rāyaḥ | pathibhiḥ | parṣyaṁhaḥ |
tā | sūribhyo | gṛṇate | rāsi | sumnaṁ | madema | śatahimāḥ | suvīrāḥ |
huve | vaḥ | sūnuṁ | sahaso | yuvānamadroghavācaṁ | matibhiryaviṣṭham |
yenvati | draviṇāni | pracetā | viśvavārāṇi | puruvāro | adhruk |
tve | vasūni | purvaṇīka | hotardoṣā | vastorerire | yajñiyāsaḥ |
kṣāmeva | viśvā | bhuvanāni | yasmintsaṁ | saubhagāni | dadhire | pāvake |
tvaṁ | vikṣu | pradivaḥ | sīdāsu | kratvā | rathīrabhavo | vāryāṇām |
atenoṣi | vidhate | cikitvo | vyānuṣagjātavedo | vasūni |
yo | naḥ | sanutyo | abhidāsadagne | yo | antaro | mitramaho | vanuṣyāt |
tamajarebhirvṛṣabhistava | svaistapā | tapiṣṭha | tapasā | tapasvān |
yaste | yajñena | samidhā | yokthairarkebhiḥ | sūno | sahaso | dadāśat |
sa | martyeṣvamṛta | pracetā | rāyā | dyumnena | śravasā | vi | bhāti |
sa | tatkṛdhīṣitastūyamagne | spṛdho | bādhasva | sahasā | sahasvān |
yacchasyase | dyubhirakto | vacobhistajjuṣasva | jariturghoṣi | manma |
aśyāma | taṁ | kāmamagne | tavotī | aśyāma | rayiṁ | rayivaḥ | suvīram |
aśyāma | vājamabhi | vājayanto'śyāma | dyumnamajarājaraṁ | te |
pra | navyasā | sahasaḥ | sūnumacchā | yajñena | gātumavecchamānaḥ |
vṛścadvanaṁ | kṛṣṇayāmaṁ | ruśantaṁ | vītī | hotāraṁ | divyaṁ | jigāti |
sa | śvitānastanyatū | rocanasthājarebhirnānadadbhiryaviṣṭhaḥ |
yaḥ | pāvakaḥ | purutamaḥ | purūṇi | pṛthūnyagniranuyāti | bharvan |
vi | te | viṣvagvātajūtāso | agne | bhāmāsaḥ | śuce | śucayaścaranti |
tuvimrakṣāso | divyā | navagvā | vanā | vananti | dhṛṣatā | rujantaḥ |
ye | te | śukrāsaḥ | śucayaḥ | śuciṣmaḥ | kṣāṁ | vapanti | viṣitāso | aśvāḥ |
adha | bhramastorviyā | vi | bhāti | yātayamāno | adhi | sānu | pṛśneḥ |
adha | jihvā | pāpatīti | pra | vṛṣṇo | goṣuyudho | nāśaniḥ | sṛjānā |
śūrasyeva | prasitiḥ | kṣātiragnerdurvarturbhīmo | dayate | vanāni |
ā | bhānunā | pārthivāni | jrayāṁsi | mahastodasya | dhṛṣatā | tatantha |
sa | bādhasvāpa | bhayā | sahobhiḥ | spṛdho | vanuṣyanvanuṣo | ni | jūrva |
sa | citra | citraṁ | citayantamasme | citrakṣatra | citratamaṁ | vayodhām |
candraṁ | rayiṁ | puruvīraṁ | bṛhantaṁ | candra | candrābhirgṛṇate | yuvasva |
mūrdhānaṁ | divo | aratiṁ | pṛthivyā | vaiśvānaramṛtā | jātamagnim |
kaviṁ | samrājamatithiṁ | janānāmāsannā | pātraṁ | janayanta | devāḥ |
nābhiṁ | yajñānāṁ | sadanaṁ | rayīṇāṁ | mahāmāhāvamabhi | saṁ | navanta |
vaiśvānaraṁ | rathyamadhvarāṇāṁ | yajñasya | ketuṁ | janayanta | devāḥ |
tvadvipro | jāyate | vājyagne | tvadvīrāso | abhimātiṣāhaḥ |
vaiśvānara | tvamasmāsu | dhehi | vasūni | rājantspṛhayāyyāṇi |
tvāṁ | viśve | amṛta | jāyamānaṁ | śiśuṁ | na | devābhi | saṁ | navante |
tava | kratubhiramṛtatvamāyanvaiśvānara | yatpitroradīdeḥ |
vaiśvānara | tava | tāni | vratāni | mahānyagne | nakirā | dadharṣa |
yajjāyamānaḥ | pitrorupasthe'vindaḥ | ketuṁ | vayuneṣvahnām |
vaiśvānarasya | vimitāni | cakṣasā | sānūni | divo | amṛtasya | ketunā |
tasyedu | viśvā | bhuvanādhi | mūrdhani | vayeva | ruruhuḥ | sapta | visruhaḥ |
vi | yo | rajāṁsyamimīta | sukraturvaiśvānaro | vi | divo | rocanā | kaviḥ |
pari | yo | viśvā | bhuvanāni | paprathe'dabdho | gopāmṛtasya | rakṣitā |
pṛkṣasya | vṛṣṇo | aruṣasya | nū | sahaḥ | pra | nu | vocaṁ | vidathā | jātavedasaḥ |
vaiśvānarāya | matirnavyasī | śuciḥ | someva | pavate | cāruragnaye |
sa | jāyamānaḥ | parame | vyomani | vratānyagnirvratapārakṣata |
vyantarikṣamamimīta | sukraturvaiśvānaro | mahinā | nākamaspṛśat |
vyastabhnādrodasī | mitro | adbhuto'ntarvāvadakṛṇojjyotiṣā | tamaḥ |
vi | carmaṇīva | dhiṣaṇe | avartayadvaiśvānaro | viśvamadhatta | vṛṣṇyam |
apāmupasthe | mahiṣāgṛbhṇata | viśo | rājānamupa | tasthurṛgmiyam |
ā | dūto | agnimabharadvivasvato | vaiśvānaraṁ | mātariśvā | parāvataḥ |
yugeyuge | vidathyaṁ | gṛṇadbhyo'gne | rayiṁ | yaśasaṁ | dhehi | navyasīm |
pavyeva | rājannaghaśaṁsamajara | nīcā | ni | vṛśca | vaninaṁ | na | tejasā |
asmākamagne | maghavatsu | dhārayānāmi | kṣatramajaraṁ | suvīryam |
vayaṁ | jayema | śatinaṁ | sahasriṇaṁ | vaiśvānara | vājamagne | tavotibhiḥ |
adabdhebhistava | gopābhiriṣṭe'smākaṁ | pāhi | triṣadhastha | sūrīn |
rakṣā | ca | no | daduṣāṁ | śardho | agne | vaiśvānara | pra | ca | tārīḥ | stavānaḥ |
ahaśca | kṛṣṇamahararjunaṁ | ca | vi | vartete | rajasī | vedyābhiḥ |
vaiśvānaro | jāyamāno | na | rājāvātirajjyotiṣāgnistamāṁsi |
nāhaṁ | tantuṁ | na | vi | jānāmyotuṁ | na | yaṁ | vayanti | samare'tamānāḥ |
kasya | svitputreha | vaktvāni | paro | vadātyavareṇa | pitrā |
settantuṁ | sa | vi | jānātyotuṁ | sa | vaktvānyṛtuthā | vadāti |
yeṁ | ciketadamṛtasya | gopāvaścaranparo | anyena | paśyan |
ayaṁ | hotā | prathamaḥ | paśyatemamidaṁ | jyotiramṛtaṁ | martyeṣu |
ayaṁ | sa | jajñe | dhruvā | niṣatto'martyastanvā | vardhamānaḥ |
dhruvaṁ | jyotirnihitaṁ | dṛśaye | kaṁ | mano | javiṣṭhaṁ | patayatsvantaḥ |
viśve | devāḥ | samanasaḥ | saketaikaṁ | kratumabhi | vi | yanti | sādhu |
vi | me | karṇā | patayato | vi | cakṣurvīdaṁ | jyotirhṛdayāhitaṁ | yat |
vi | me | manaścarati | dūraādhīḥ | kiṁ | svidvakṣyāmi | kimu | nū | maniṣye |
viśve | devānamasyanbhiyānāstvāmagne | tamasi | tasthivāṁsam |
vaiśvānaro'vatūtaye | no'martyo'vatūtaye | naḥ |
puro | vo | mandraṁ | divyaṁ | suvṛktiṁ | prayati | yajñe | agnimadhvare | dadhidhvam |
purokthebhiḥ | sa | hi | no | vibhāvā | svadhvarā | karati | jātavedāḥ |
tamu | dyumaḥ | purvaṇīka | hotaragne | agnibhirmanuṣedhānaḥ |
stomaṁ | yamasmai | mamateva | śūṣaṁ | ghṛtaṁ | na | śuci | matayaḥ | pavante |
pīpāya | sa | śravasā | martyeṣu | yo | agnaye | dadāśa | viprokthaiḥ |
citrābhistamūtibhiścitraśocirvrajasya | sātā | gomato | dadhāti |
ā | yaḥ | paprau | jāyamānorvī | dūredṛśā | bhāsā | kṛṣṇādhvā |
adha | bahu | cittamormyāyāstiraḥ | śociṣā | dadṛśe | pāvakaḥ |
nū | naścitraṁ | puruvājābhirūtī | agne | rayiṁ | maghavadbhyaśca | dhehi |
ye | rādhasā | śravasā | cātyanyāntsuvīryebhiścābhi | santi | janān |
imaṁ | yajñaṁ | cano | dhāgna | uśanyaṁ | tāsāno | juhute | haviṣmān |
bharadvājeṣu | dadhiṣe | suvṛktimavīrvājasya | gadhyasya | sātau |
vi | dveṣāṁsīnuhi | vardhayeḻāṁ | madema | śatahimāḥ | suvīrāḥ |
yajasva | hotariṣito | yajīyānagne | bādho | marutāṁ | na | prayukti |
ā | no | mitrāvaruṇā | nāsatyā | dyāvā | hotrāya | pṛthivī | vavṛtyāḥ |
tvaṁ | hotā | mandratamo | no | adhrugantardevo | vidathā | martyeṣu |
pāvakayā | juhvā | vahnirāsāgne | yajasva | tanvaṁ | tava | svām |
dhanyā | ciddhi | tve | dhiṣaṇā | vaṣṭi | pra | devāñjanma | gṛṇate | yajadhyai |
vepiṣṭho | aṅgirasāṁ | yaddha | vipro | madhu | cchando | bhanati | rebheṣṭau |
adidyutatsvapāko | vibhāvāgne | yajasva | rodasī | urūcī |
āyuṁ | na | yaṁ | namasā | rātahavyāñjanti | suprayasaṁ | pañca | janāḥ |
vṛñje | ha | yannamasā | barhiragnāvayāmi | srugghṛtavatī | suvṛktiḥ |
amyakṣi | sadma | sadane | pṛthivyāśrāyi | yajñaḥ | sūrye | na | cakṣuḥ |
daśasyā | naḥ | purvaṇīka | hotardevebhiragne | agnibhiridhānaḥ |
rāyaḥ | sūno | sahaso | vāvasānāti | srasema | vṛjanaṁ | nāṁhaḥ |
madhye | hotā | duroṇe | barhiṣo | rāḻagnistodasya | rodasī | yajadhyai |
ayaṁ | sa | sūnuḥ | sahasa | ṛtāvā | dūrātsūryo | na | śociṣā | tatāna |
ā | yasmintve | svapāke | yajatra | yakṣadrājantsarvatāteva | nu | dyauḥ |
triṣadhasthastataruṣo | na | jaṁho | havyā | maghāni | mānuṣā | yajadhyai |
tejiṣṭhā | yasyāratirvanerāṭ | todo | adhvanna | vṛdhasāno | adyaut |
adrogho | na | dravitā | cetati | tmannamartyo'vartrauṣadhīṣu |
sāsmākebhiretarī | na | śūṣairagniḥ | ṣṭave | damā | jātavedāḥ |
drvanno | vanvankratvā | nārvosraḥ | piteva | jārayāyi | yajñaiḥ |
adha | smāsya | panayanti | bhāso | vṛthā | yattakṣadanuyāti | pṛthvīm |
sadyo | yaḥ | spandro | viṣito | dhavīyānṛṇo | na | tāyurati | dhanvā | rāṭ |
sa | tvaṁ | no | arvannidāyā | viśvebhiragne | agnibhiridhānaḥ |
veṣi | rāyo | vi | yāsi | ducchunā | madema | śatahimāḥ | suvīrāḥ |
tvadviśvā | subhaga | saubhagānyagne | vi | yanti | vanino | na | vayāḥ |
śruṣṭī | rayirvājo | vṛtratūrye | divo | vṛṣṭirīḍyo | rītirapām |
tvaṁ | bhago | nā | hi | ratnamiṣe | parijmeva | kṣayasi | dasmavarcāḥ |
agne | mitro | na | bṛhata | ṛtasyāsi | kṣattā | vāmasya | deva | bhūreḥ |
sa | satpatiḥ | śavasā | hanti | vṛtramagne | vipro | vi | paṇerbharti | vājam |
yaṁ | tvaṁ | praceta | ṛtajāta | rāyā | sajoṣā | naptrāpāṁ | hinoṣi |
yaste | sūno | sahaso | gīrbhirukthairyajñairmarto | niśitiṁ | vedyānaṭ |
viśvaṁ | sa | deva | prati | vāramagne | dhatte | dhānyaṁ | patyate | vasavyaiḥ |
tā | nṛbhyā | sauśravasā | suvīrāgne | sūno | sahasaḥ | puṣyase | dhāḥ |
kṛṇoṣi | yacchavasā | bhūri | paśvo | vayo | vṛkāyāraye | jasuraye |
vadmā | sūno | sahaso | no | vihāyāgne | tokaṁ | tanayaṁ | vāji | no | dāḥ |
viśvābhirgīrbhirabhi | pūrtimaśyāṁ | madema | śatahimāḥ | suvīrāḥ |
agnā | yo | martyo | duvo | dhiyaṁ | jujoṣa | dhītibhiḥ |
bhasannu | ṣa | pra | pūrvyeṣaṁ | vurītāvase |
agniriddhi | pracetāgnirvedhastama | ṛṣiḥ |
agniṁ | hotāramīḻate | yajñeṣu | manuṣo | viśaḥ |
nānā | hyagne'vase | spardhante | rāyo | aryaḥ |
tūrvanto | dasyumāyavo | vrataiḥ | sīkṣanto | avratam |
agnirapsāmṛtīṣahaṁ | vīraṁ | dadāti | satpatim |
yasya | trasanti | śavasaḥ | saṁcakṣi | śatravo | bhiyā |
agnirhi | vidmanā | nido | devo | martamuruṣyati |
sahāvā | yasyāvṛto | rayirvājeṣvavṛtaḥ |
acchā | no | mitramaho | deva | devānagne | vocaḥ | sumatiṁ | rodasyoḥ |
vīhi | svastiṁ | sukṣitiṁ | divo | nṝndviṣo | aṁhāṁsi | duritā | tarema | tā | tarema | tavāvasā | tarema |
imamū | ṣu | vo | atithimuṣarbudhaṁ | viśvāsāṁ | viśāṁ | patimṛñjase | girā |
vetīddivo | januṣā | kaccidā | śucirjyokcidatti | garbho | yadacyutam |
mitraṁ | na | yaṁ | sudhitaṁ | bhṛgavo | dadhurvanaspatāvīḍyamūrdhvaśociṣam |
sa | tvaṁ | suprīto | vītahavye | adbhuta | praśastibhirmahayase | divedive |
sa | tvaṁ | dakṣasyāvṛko | vṛdho | bhūraryaḥ | parasyāntarasya | taruṣaḥ |
rāyaḥ | sūno | sahaso | martyeṣvā | chardiryaccha | vītahavyāya | sapratho | bharadvājāya | saprathaḥ |
dyutānaṁ | vo | atithiṁ | svarṇaramagniṁ | hotāraṁ | manuṣaḥ | svadhvaram |
vipraṁ | na | dyukṣavacasaṁ | suvṛktibhirhavyavāhamaratiṁ | devamṛñjase |
pāvakayā | yaścitayantyā | kṛpā | kṣāmanrurucoṣaso | na | bhānunā |
tūrvanna | yāmannetaśasya | nū | raṇā | yo | ghṛṇe | na | tatṛṣāṇo | ajaraḥ |
agnimagniṁ | vaḥ | samidhā | duvasyata | priyaṁpriyaṁ | vo | atithiṁ | gṛṇīṣaṇi |
upa | vo | gīrbhiramṛtaṁ | vivāsata | devo | deveṣu | vanate | hi | vāryaṁ | devo | deveṣu | vanate | hi | no | duvaḥ |
samiddhamagniṁ | samidhā | girā | gṛṇe | śuciṁ | pāvakaṁ | puro | adhvare | dhruvam |
vipraṁ | hotāraṁ | puruvāramadruhaṁ | kaviṁ | sumnairīmahe | jātavedasam |
tvāṁ | dūtamagne | amṛtaṁ | yugeyuge | havyavāhaṁ | dadhire | pāyumīḍyam |
devāsaśca | martāsaśca | jāgṛviṁ | vibhuṁ | viśpatiṁ | namasā | ni | ṣedire |
vibhūṣannagnobhayām̐ | anu | vratā | dūto | devānāṁ | rajasī | samīyase |
yatte | dhītiṁ | sumatimāvṛṇīmahe'dha | smā | nastrivarūthaḥ | śivo | bhava |
taṁ | supratīkaṁ | sudṛśaṁ | svañcamavidvāṁso | viduṣṭaraṁ | sapema |
sa | yakṣadviśvā | vayunāni | vidvānpra | havyamagniramṛteṣu | vocat |
tamagne | pāsyuta | taṁ | piparṣi | yastānaṭ | kavaye | śūra | dhītim |
yajñasya | vā | niśitiṁ | voditiṁ | vā | tamitpṛṇakṣi | śavasota | rāyā |
tvamagne | vanuṣyato | ni | pāhi | tvamu | naḥ | sahasāvannavadyāt |
saṁ | tvā | dhvasmanvadabhyetu | pāthaḥ | saṁ | rayiḥ | spṛhayāyyaḥ | sahasrī |
agnirhotā | gṛhapatiḥ | sa | rājā | viśvā | veda | janimā | jātavedāḥ |
devānāmuta | yo | martyānāṁ | yajiṣṭhaḥ | sa | pra | yajatāmṛtāvā |
agne | yadadya | viśo | adhvarasya | hotaḥ | pāvakaśoce | veṣṭvaṁ | hi | yajvā |
ṛtā | yajāsi | mahinā | vi | yadbhūrhavyā | vaha | yaviṣṭha | yā | te | adya |
abhi | prayāṁsi | sudhitāni | hi | khyo | ni | tvā | dadhīta | rodasī | yajadhyai |
avā | no | maghavanvājasātāvagne | viśvāni | duritā | tarema | tā | tarema | tavāvasā | tarema |
agne | viśvebhiḥ | svanīka | devairūrṇāvantaṁ | prathamaḥ | sīda | yonim |
kulāyinaṁ | ghṛtavantaṁ | savitre | yajñaṁ | naya | yajamānāya | sādhu |
imamu | tyamatharvavadagniṁ | manthanti | vedhasaḥ |
yamaṅkūyantamānayannamūraṁ | śyāvyābhyaḥ |
janiṣvā | devavītaye | sarvatātā | svastaye |
ā | devānvakṣyamṛtām̐ | ṛtāvṛdho | yajñaṁ | deveṣu | pispṛśaḥ |
vayamu | tvā | gṛhapate | janānāmagne | akarma | samidhā | bṛhantam |
asthūri | no | gārhapatyāni | santu | tigmena | nastejasā | saṁ | śiśādhi |
tvamagne | yajñānāṁ | hotā | viśveṣāṁ | hitaḥ |
devebhirmānuṣe | jane |
sa | no | mandrābhiradhvare | jihvābhiryajā | mahaḥ |
ā | devānvakṣi | yakṣi | ca |
vetthā | hi | vedho | adhvanaḥ | pathaśca | devāñjasā |
agne | yajñeṣu | sukrato |
tvāmīḻe | adha | dvitā | bharato | vājibhiḥ | śunam |
īje | yajñeṣu | yajñiyam |
tvamimā | vāryā | puru | divodāsāya | sunvate |
bharadvājāya | dāśuṣe |
tvaṁ | dūto | amartyā | vahā | daivyaṁ | janam |
śṛṇvanviprasya | suṣṭutim |
tvāmagne | svādhyo | martāso | devavītaye |
yajñeṣu | devamīḻate |
tava | pra | yakṣi | saṁdṛśamuta | kratuṁ | sudānavaḥ |
viśve | juṣanta | kāminaḥ |
tvaṁ | hotā | manurhito | vahnirāsā | viduṣṭaraḥ |
agne | yakṣi | divo | viśaḥ |
agnā | yāhi | vītaye | gṛṇāno | havyadātaye |
ni | hotā | satsi | barhiṣi |
taṁ | tvā | samidbhiraṅgiro | ghṛtena | vardhayāmasi |
bṛhacchocā | yaviṣṭhya |
sa | naḥ | pṛthu | śravāyyamacchā | deva | vivāsasi |
bṛhadagne | suvīryam |
tvāmagne | puṣkarādadhyatharvā | niramanthata |
mūrdhno | viśvasya | vāghataḥ |
tamu | tvā | dadhyaṅṅṛṣiḥ | putredhe | atharvaṇaḥ |
vṛtrahaṇaṁ | puraṁdaram |
tamu | tvā | pāthyo | vṛṣā | samīdhe | dasyuhantamam |
dhanaṁjayaṁ | raṇeraṇe |
ehyū | ṣu | bravāṇi | te'gnetthetarā | giraḥ |
ebhirvardhāsendubhiḥ |
yatra | kva | ca | te | mano | dakṣaṁ | dadhasottaram |
tatrā | sadaḥ | kṛṇavase |
nahi | te | pūrtamakṣipadbhuvannemānāṁ | vaso |
athā | duvo | vanavase |
āgniragāmi | bhārato | vṛtrahā | purucetanaḥ |
divodāsasya | satpatiḥ |
sa | hi | viśvāti | pārthivā | rayiṁ | dāśanmahitvanā |
vanvannavāto | astṛtaḥ |
sa | pratnavannavīyasāgne | dyumnena | saṁyatā |
bṛhattatantha | bhānunā |
pra | vaḥ | sakhāyo | agnaye | stomaṁ | yajñaṁ | ca | dhṛṣṇuyā |
arca | gāya | ca | vedhase |
sa | hi | yo | mānuṣā | yugā | sīdaddhotā | kavikratuḥ |
dūtaśca | havyavāhanaḥ |
tā | rājānā | śucivratādityānmārutaṁ | gaṇam |
vaso | yakṣīha | rodasī |
vasvī | te | agne | saṁdṛṣṭiriṣayate | martyāya |
ūrjo | napādamṛtasya |
kratvā | dāstu | śreṣṭho'dya | tvā | vanvantsurekṇāḥ |
martānāśa | suvṛktim |
te | te | agne | tvoteṣayanto | viśvamāyuḥ |
taranto | aryo | arātīrvanvanto | aryo | arātīḥ |
agnistigmena | śociṣā | yāsadviśvaṁ | nyatriṇam |
agnirno | vanate | rayim |
suvīraṁ | rayimā | bhara | jātavedo | vicarṣaṇe |
jahi | rakṣāṁsi | sukrato |
tvaṁ | naḥ | pāhyaṁhaso | jātavedo | aghāyataḥ |
rakṣā | ṇo | brahmaṇaskave |
yo | no | agne | durevā | marto | vadhāya | dāśati |
tasmānnaḥ | pāhyaṁhasaḥ |
tvaṁ | taṁ | deva | jihvayā | pari | bādhasva | duṣkṛtam |
marto | yo | no | jighāṁsati |
bharadvājāya | saprathaḥ | śarma | yaccha | sahantya |
agne | vareṇyaṁ | vasu |
agnirvṛtrāṇi | jaṅghanaddraviṇasyurvipanyayā |
samiddhaḥ | śukrāhutaḥ |
garbhe | mātuḥ | pituṣpitā | vididyutāno | akṣare |
sīdannṛtasya | yonimā |
brahma | prajāvadā | bhara | jātavedo | vicarṣaṇe |
agne | yaddīdayaddivi |
upa | tvā | raṇvasaṁdṛśaṁ | prayasvantaḥ | sahaskṛta |
agne | sasṛjmahe | giraḥ |
upa | cchāyāmiva | ghṛṇeraganma | śarma | te | vayam |
agne | hiraṇyasaṁdṛśaḥ |
yogra | iva | śaryahā | tigmaśṛṅgo | na | vaṁsagaḥ |
agne | puro | rurojitha |
ā | yaṁ | haste | na | khādinaṁ | śiśuṁ | jātaṁ | na | bibhrati |
viśāmagniṁ | svadhvaram |
pra | devaṁ | devavītaye | bharatā | vasuvittamam |
ā | sve | yonau | ni | ṣīdatu |
ā | jātaṁ | jātavedasi | priyaṁ | śiśītātithim |
syonā | gṛhapatim |
agne | yukṣvā | hi | ye | tavāśvāso | deva | sādhavaḥ |
araṁ | vahanti | manyave |
acchā | no | yāhyā | vahābhi | prayāṁsi | vītaye |
ā | devāntsomapītaye |
udagne | bhārata | dyumadajasreṇa | davidyutat |
śocā | vi | bhāhyajara |
vītī | yo | devaṁ | marto | duvasyedagnimīḻītādhvare | haviṣmān |
hotāraṁ | satyayajaṁ | rodasyoruttānahasto | namasā | vivāset |
ā | te | agna | ṛcā | havirhṛdā | taṣṭaṁ | bharāmasi |
te | te | bhavantūkṣaṇa | ṛṣabhāso | vaśota |
agniṁ | devāso | agriyamindhate | vṛtrahantamam |
yenā | vasūnyābhṛtā | tṛḻhā | rakṣāṁsi | vājinā |
pibā | somamabhi | yamugra | tardorvaṁ | gavyaṁ | mahi | gṛṇānendra |
vi | yo | dhṛṣṇo | vadhiṣo | vajrahasta | viśvā | vṛtramamitriyā | śavobhiḥ |
seṁ | pāhi | ya | ṛjīṣī | tarutro | yaḥ | śipravānvṛṣabho | yo | matīnām |
yo | gotrabhidvajrabhṛdyo | hariṣṭhāḥ | sendra | citrām̐ | abhi | tṛndhi | vājān |
evā | pāhi | pratnathā | mandatu | tvā | śrudhi | brahma | vāvṛdhasvota | gīrbhiḥ |
āviḥ | sūryaṁ | kṛṇuhi | pīpihīṣo | jahi | śatrūm̐rabhi | gendra | tṛndhi |
te | tvā | madā | bṛhadindra | svadhāveme | pītokṣayanta | dyumantam |
mahāmanūnaṁ | tavasaṁ | vibhūtiṁ | matsarāso | jarhṛṣanta | prasāham |
yebhiḥ | sūryamuṣasaṁ | mandasāno'vāsayo'pa | dṛḻhāni | dardrat |
mahāmadriṁ | pari | gendra | santaṁ | nutthācyutaṁ | sadasaspari | svāt |
tava | kratvā | tava | taddaṁsanābhirāmāsu | pakvaṁ | śacyā | ni | dīdhaḥ |
aurṇordurosriyābhyo | vi | dṛḻhodūrvādgāsṛjo | aṅgirasvān |
paprātha | kṣāṁ | mahi | daṁso | vyurvīmupa | dyāmṛṣvo | bṛhadindra | stabhāyaḥ |
adhārayo | rodasī | devaputre | pratne | mātarā | yahvī | ṛtasya |
adha | tvā | viśve | purendra | devaikaṁ | tavasaṁ | dadhire | bharāya |
adevo | yadabhyauhiṣṭa | devāntsvarṣātā | vṛṇatendramatra |
adha | dyauścitte | apa | sā | nu | vajrāddvitānamadbhiyasā | svasya | manyoḥ |
ahiṁ | yadindro | abhyohasānaṁ | ni | cidviśvāyuḥ | śayathe | jaghāna |
adha | tvaṣṭā | te | mahogra | vajraṁ | sahasrabhṛṣṭiṁ | vavṛtacchatāśrim |
nikāmamaramaṇasaṁ | yena | navantamahiṁ | saṁ | piṇagṛjīṣin |
vardhānyaṁ | viśve | marutaḥ | sajoṣāḥ | pacacchataṁ | mahiṣām̐ | indra | tubhyam |
pūṣā | viṣṇustrīṇi | sarāṁsi | dhāvanvṛtrahaṇaṁ | madiramaṁśumasmai |
ā | kṣodo | mahi | vṛtaṁ | nadīnāṁ | pariṣṭhitamasṛjormimapām |
tāsāmanu | pravatendra | panthāṁ | prārdayo | nīcīrapasaḥ | samudram |
evā | tā | viśvā | cakṛvāṁsamindraṁ | mahāmugramajuryaṁ | sahodām |
suvīraṁ | tvā | svāyudhaṁ | suvajramā | brahma | navyamavase | vavṛtyāt |
sa | no | vājāya | śravaseṣe | ca | rāye | dhehi | dyumatendra | viprān |
bharadvāje | nṛvatendra | sūrīndivi | ca | smaidhi | pārye | nendra |
ayā | vājaṁ | devahitaṁ | sanema | madema | śatahimāḥ | suvīrāḥ |
tamu | ṣṭuhi | yo | abhibhūtyojā | vanvannavātaḥ | puruhūtendraḥ |
aṣāḻhamugraṁ | sahamānamābhirgīrbhirvardha | vṛṣabhaṁ | carṣaṇīnām |
sa | yudhmaḥ | satvā | khajakṛtsamadvā | tuvimrakṣo | nadanumām̐ | ṛjīṣī |
bṛhadreṇuścyavano | mānuṣīṇāmekaḥ | kṛṣṭīnāmabhavatsahāvā |
tvaṁ | ha | nu | tyadadamāyo | dasyūm̐rekaḥ | kṛṣṭīravanorāryāya |
asti | svinnu | vīryaṁ | tattendra | na | svidasti | tadṛtuthā | vi | vocaḥ |
sadiddhi | te | tuvijātasya | manye | sahaḥ | sahiṣṭha | turatasturasya |
ugramugrasya | tavasastavīyo'radhrasya | radhraturo | babhūva |
tannaḥ | pratnaṁ | sakhyamastu | yuṣme | itthā | vadadbhirvalamaṅgirobhiḥ |
hannacyutacyuddasmeṣayantamṛṇoḥ | puro | vi | duro | asya | viśvāḥ |
sa | hi | dhībhirhavyo | astyugreśānakṛnmahati | vṛtratūrye |
sa | tokasātā | tanaye | sa | vajrī | vitantasāyyo | abhavatsamatsu |
sa | majmanā | janima | mānuṣāṇāmamartyena | nāmnāti | pra | sarsre |
sa | dyumnena | sa | śavasota | rāyā | sa | vīryeṇa | nṛtamaḥ | samokāḥ |
sa | yo | na | muhe | na | mithū | jano | bhūtsumantunāmā | cumuriṁ | dhuniṁ | ca |
vṛṇakpipruṁ | śambaraṁ | śuṣṇamindraḥ | purāṁ | cyautnāya | śayathāya | nū | cit |
udāvatā | tvakṣasā | panyasā | ca | vṛtrahatyāya | rathamindra | tiṣṭha |
dhiṣva | vajraṁ | hastā | dakṣiṇatrābhi | pra | manda | purudatra | māyāḥ |
agnirna | śuṣkaṁ | vanamindra | hetī | rakṣo | ni | dhakṣyaśanirna | bhīmā |
gambhīraya | ṛṣvayā | yo | rurojādhvānayadduritā | dambhayacca |
ā | sahasraṁ | pathibhirindra | rāyā | tuvidyumna | tuvivājebhirarvāk |
yāhi | sūno | sahaso | yasya | nū | cidadeveśe | puruhūta | yotoḥ |
pra | tuvidyumnasya | sthavirasya | ghṛṣverdivo | rarapśe | mahimā | pṛthivyāḥ |
nāsya | śatrurna | pratimānamasti | na | pratiṣṭhiḥ | purumāyasya | sahyoḥ |
pra | tatte | adyā | karaṇaṁ | kṛtaṁ | bhūtkutsaṁ | yadāyumatithigvamasmai |
purū | sahasrā | ni | śiśābhi | kṣāmuttūrvayāṇaṁ | dhṛṣatā | ninetha |
anu | tvāhighne | adha | deva | devā | madanviśve | kavitamaṁ | kavīnām |
karo | yatra | varivo | bādhitāya | dive | janāya | tanve | gṛṇānaḥ |
anu | dyāvāpṛthivī | tattaujo'martyā | jihatendra | devāḥ |
kṛṣvā | kṛtno | akṛtaṁ | yatte | astyukthaṁ | navīyo | janayasva | yajñaiḥ |
mahām̐ | indro | nṛvadā | carṣaṇiprota | dvibarhāminaḥ | sahobhiḥ |
asmadryagvāvṛdhe | vīryāyoruḥ | pṛthuḥ | sukṛtaḥ | kartṛbhirbhūt |
indrameva | dhiṣaṇā | sātaye | dhādbṛhantamṛṣvamajaraṁ | yuvānam |
aṣāḻhena | śavasā | śūśuvāṁsaṁ | sadyaścidyo | vāvṛdhe | asāmi |
pṛthū | karasnā | bahulā | gabhastī | asmadryaksaṁ | mimīhi | śravāṁsi |
yūtheva | paśvaḥ | paśupā | damūnāsmām̐ | indrābhyā | vavṛtsvājau |
taṁ | vendraṁ | catinamasya | śākairiha | nūnaṁ | vājayanto | huvema |
yathā | citpūrve | jaritārāsuranedyā | anavadyāriṣṭāḥ |
dhṛtavrato | dhanadāḥ | somavṛddhaḥ | sa | hi | vāmasya | vasunaḥ | purukṣuḥ |
saṁ | jagmire | pathyā | rāyo | asmintsamudre | na | sindhavo | yādamānāḥ |
śaviṣṭhaṁ | nā | bhara | śūra | śavaujiṣṭhamojo | abhibhūtogram |
viśvā | dyumnā | vṛṣṇyā | mānuṣāṇāmasmabhyaṁ | dā | harivo | mādayadhyai |
yaste | madaḥ | pṛtanāṣāḻamṛdhrendra | taṁ | nā | bhara | śūśuvāṁsam |
yena | tokasya | tanayasya | sātau | maṁsīmahi | jigīvāṁsastvotāḥ |
ā | no | bhara | vṛṣaṇaṁ | śuṣmamindra | dhanaspṛtaṁ | śūśuvāṁsaṁ | sudakṣam |
yena | vaṁsāma | pṛtanāsu | śatrūntavotibhiruta | jāmīm̐rajāmīn |
ā | te | śuṣmo | vṛṣabhaitu | paścādottarādadharādā | purastāt |
ā | viśvato | abhi | sametvarvāṅindra | dyumnaṁ | svarvaddhehyasme |
nṛvattendra | nṛtamābhirūtī | vaṁsīmahi | vāmaṁ | śromatebhiḥ |
īkṣe | hi | vasvobhayasya | rājandhā | ratnaṁ | mahi | sthūraṁ | bṛhantam |
marutvantaṁ | vṛṣabhaṁ | vāvṛdhānamakavāriṁ | divyaṁ | śāsamindram |
viśvāsāhamavase | nūtanāyograṁ | sahodāmiha | taṁ | huvema |
janaṁ | vajrinmahi | cinmanyamānamebhyo | nṛbhyo | randhayā | yeṣvasmi |
adhā | hi | tvā | pṛthivyāṁ | śūrasātau | havāmahe | tanaye | goṣvapsu |
vayaṁ | taibhiḥ | puruhūta | sakhyaiḥ | śatroḥśatroruttaretsyāma |
ghnanto | vṛtrāṇyubhayāni | śūra | rāyā | madema | bṛhatā | tvotāḥ |
dyaurna | yendrābhi | bhūmāryastasthau | rayiḥ | śavasā | pṛtsu | janān |
taṁ | naḥ | sahasrabharamurvarāsāṁ | daddhi | sūno | sahaso | vṛtraturam |
divo | na | tubhyamanvindra | satrāsuryaṁ | devebhirdhāyi | viśvam |
ahiṁ | yadvṛtramapo | vavrivāṁsaṁ | hannṛjīṣinviṣṇunā | sacānaḥ |
tūrvannojīyāntavasastavīyānkṛtabrahmendro | vṛddhamahāḥ |
rājābhavanmadhunaḥ | somyasya | viśvāsāṁ | yatpurāṁ | dartnumāvat |
śatairapadranpaṇayendrātra | daśoṇaye | kavaye'rkasātau |
vadhaiḥ | śuṣṇasyāśuṣasya | māyāḥ | pitvo | nārirecītkiṁ | cana | pra |
maho | druho | apa | viśvāyu | dhāyi | vajrasya | yatpatane | pādi | śuṣṇaḥ |
uru | ṣa | sarathaṁ | sārathaye | karindraḥ | kutsāya | sūryasya | sātau |
pra | śyeno | na | madiramaṁśumasmai | śiro | dāsasya | namucermathāyan |
prāvannamīṁ | sāpyaṁ | sasantaṁ | pṛṇagrāyā | samiṣā | saṁ | svasti |
vi | piprorahimāyasya | dṛḻhāḥ | puro | vajriñchavasā | na | dardaḥ |
sudāmantadrekṇo | apramṛṣyamṛjiśvane | dātraṁ | dāśuṣe | dāḥ |
sa | vetasuṁ | daśamāyaṁ | daśoṇiṁ | tūtujimindraḥ | svabhiṣṭisumnaḥ |
ā | tugraṁ | śaśvadibhaṁ | dyotanāya | māturna | sīmupa | sṛjeyadhyai |
seṁ | spṛdho | vanate | apratīto | bibhradvajraṁ | vṛtrahaṇaṁ | gabhastau |
tiṣṭhaddharī | adhyasteva | garte | vacoyujā | vahatendramṛṣvam |
sanema | te'vasā | navyendra | pra | pūravaḥ | stavantainā | yajñaiḥ |
sapta | yatpuraḥ | śarma | śāradīrdarddhandāsīḥ | purukutsāya | śikṣan |
tvaṁ | vṛdhendra | pūrvyo | bhūrvarivasyannuśane | kāvyāya |
parā | navavāstvamanudeyaṁ | mahe | pitre | dadātha | svaṁ | napātam |
tvaṁ | dhunirindra | dhunimatīrṛṇorapaḥ | sīrā | na | sravantīḥ |
pra | yatsamudramati | śūra | parṣi | pārayā | turvaśaṁ | yaduṁ | svasti |
tava | ha | tyadindra | viśvamājau | sasto | dhunīcumurī | yā | ha | siṣvap |
dīdayadittubhyaṁ | somebhiḥ | sunvandabhītiridhmabhṛtiḥ | pakthyarkaiḥ |
imo | tvā | purutamasya | kārorhavyaṁ | vīra | havyā | havante |
dhiyo | ratheṣṭhāmajaraṁ | navīyo | rayirvibhūtirīyate | vacasyā |
tamu | stuṣendraṁ | yo | vidāno | girvāhasaṁ | gīrbhiryajñavṛddham |
yasya | divamati | mahnā | pṛthivyāḥ | purumāyasya | ririce | mahitvam |
settamo'vayunaṁ | tatanvatsūryeṇa | vayunavaccakāra |
kadā | te | martāmṛtasya | dhāmeyakṣanto | na | minanti | svadhāvaḥ |
yastā | cakāra | sa | kuha | svidindraḥ | kamā | janaṁ | carati | kāsu | vikṣu |
kaste | yajño | manase | śaṁ | varāya | ko | arkendra | katamaḥ | sa | hotā |
idā | hi | te | veviṣataḥ | purājāḥ | pratnāsāsuḥ | purukṛtsakhāyaḥ |
ye | madhyamāsota | nūtanāsotāvamasya | puruhūta | bodhi |
taṁ | pṛcchanto'varāsaḥ | parāṇi | pratnā | tendra | śrutyānu | yemuḥ |
arcāmasi | vīra | brahmavāho | yādeva | vidma | tāttvā | mahāntam |
abhi | tvā | pājo | rakṣaso | vi | tasthe | mahi | jajñānamabhi | tatsu | tiṣṭha |
tava | pratnena | yujyena | sakhyā | vajreṇa | dhṛṣṇo | apa | tā | nudasva |
sa | tu | śrudhīndra | nūtanasya | brahmaṇyato | vīra | kārudhāyaḥ |
tvaṁ | hyāpiḥ | pradivi | pitṝṇāṁ | śaśvadbabhūtha | suhavaiṣṭau |
protaye | varuṇaṁ | mitramindraṁ | marutaḥ | kṛṣvāvase | no | adya |
pra | pūṣaṇaṁ | viṣṇumagniṁ | puraṁdhiṁ | savitāramoṣadhīḥ | parvatām̐śca |
imo | tvā | puruśāka | prayajyo | jaritāro | abhyarcantyarkaiḥ |
śrudhī | havamā | huvato | huvāno | na | tvāvām̐ | anyo | amṛta | tvadasti |
nū | mā | vācamupa | yāhi | vidvānviśvebhiḥ | sūno | sahaso | yajatraiḥ |
ye | agnijihvā | ṛtasāpāsurye | manuṁ | cakruruparaṁ | dasāya |
sa | no | bodhi | puraetā | sugeṣūta | durgeṣu | pathikṛdvidānaḥ |
ye | aśramāsoravo | vahiṣṭhāstebhirnendrābhi | vakṣi | vājam |
yaika | iddhavyaścarṣaṇīnāmindraṁ | taṁ | gīrbhirabhyarcābhiḥ |
yaḥ | patyate | vṛṣabho | vṛṣṇyāvāntsatyaḥ | satvā | purumāyaḥ | sahasvān |
tamu | naḥ | pūrve | pitaro | navagvāḥ | sapta | viprāso | abhi | vājayantaḥ |
nakṣaddābhaṁ | taturiṁ | parvateṣṭhāmadroghavācaṁ | matibhiḥ | śaviṣṭham |
tamīmahendramasya | rāyaḥ | puruvīrasya | nṛvataḥ | purukṣoḥ |
yo | askṛdhoyurajaraḥ | svarvāntamā | bhara | harivo | mādayadhyai |
tanno | vi | voco | yadi | te | purā | cijjaritārānaśuḥ | sumnamindra |
kaste | bhāgaḥ | kiṁ | vayo | dudhra | khidvaḥ | puruhūta | purūvaso'suraghnaḥ |
taṁ | pṛcchantī | vajrahastaṁ | ratheṣṭhāmindraṁ | vepī | vakvarī | yasya | nū | gīḥ |
tuvigrābhaṁ | tuvikūrmiṁ | rabhodāṁ | gātumiṣe | nakṣate | tumramaccha |
ayā | ha | tyaṁ | māyayā | vāvṛdhānaṁ | manojuvā | svatavaḥ | parvatena |
acyutā | cidvīḻitā | svojo | rujo | vi | dṛḻhā | dhṛṣatā | virapśin |
taṁ | vo | dhiyā | navyasyā | śaviṣṭhaṁ | pratnaṁ | pratnavatparitaṁsayadhyai |
sa | no | vakṣadanimānaḥ | suvahmendro | viśvānyati | durgahāṇi |
ā | janāya | druhvaṇe | pārthivāni | divyāni | dīpayo'ntarikṣā |
tapā | vṛṣanviśvataḥ | śociṣā | tānbrahmadviṣe | śocaya | kṣāmapaśca |
bhuvo | janasya | divyasya | rājā | pārthivasya | jagatastveṣasaṁdṛk |
dhiṣva | vajraṁ | dakṣiṇendra | haste | viśvājurya | dayase | vi | māyāḥ |
ā | saṁyatamindra | ṇaḥ | svastiṁ | śatrutūryāya | bṛhatīmamṛdhrām |
yayā | dāsānyāryāṇi | vṛtrā | karo | vajrintsutukā | nāhuṣāṇi |
sa | no | niyudbhiḥ | puruhūta | vedho | viśvavārābhirā | gahi | prayajyo |
na | yādevo | varate | na | devābhiryāhi | tūyamā | madryadrik |
sutettvaṁ | nimiślendra | some | stome | brahmaṇi | śasyamānokthe |
yadvā | yuktābhyāṁ | maghavanharibhyāṁ | bibhradvajraṁ | bāhvorindra | yāsi |
yadvā | divi | pārye | suṣvimindra | vṛtrahatye'vasi | śūrasātau |
yadvā | dakṣasya | bibhyuṣo | abibhyadarandhayaḥ | śardhatendra | dasyūn |
pātā | sutamindro | astu | somaṁ | praṇenīrugro | jaritāramūtī |
kartā | vīrāya | suṣvayo | lokaṁ | dātā | vasu | stuvate | kīraye | cit |
ganteyānti | savanā | haribhyāṁ | babhrirvajraṁ | papiḥ | somaṁ | dadirgāḥ |
kartā | vīraṁ | naryaṁ | sarvavīraṁ | śrotā | havaṁ | gṛṇataḥ | stomavāhāḥ |
asmai | vayaṁ | yadvāvāna | tadviviṣmendrāya | yo | naḥ | pradivo | apaskaḥ |
sute | some | stumasi | śaṁsadukthendrāya | brahma | vardhanaṁ | yathāsat |
brahmāṇi | hi | cakṛṣe | vardhanāni | tāvattendra | matibhirviviṣmaḥ |
sute | some | sutapāḥ | śaṁtamāni | rāṇḍyā | kriyāsma | vakṣaṇāni | yajñaiḥ |
sa | no | bodhi | puroḻāśaṁ | rarāṇaḥ | pibā | tu | somaṁ | goṛjīkamindra |
edaṁ | barhiryajamānasya | sīdoruṁ | kṛdhi | tvāyato | lokam |
sa | mandasvā | hyanu | joṣamugra | pra | tvā | yajñāseme | aśnuvantu |
preme | havāsaḥ | puruhūtamasme | ā | tveyaṁ | dhīravasendra | yamyāḥ |
taṁ | vaḥ | sakhāyaḥ | saṁ | yathā | suteṣu | somebhirīṁ | pṛṇatā | bhojamindram |
kuvittasmāsati | no | bharāya | na | suṣvimindro'vase | mṛdhāti |
evedindraḥ | sute | astāvi | some | bharadvājeṣu | kṣayadinmaghonaḥ |
asadyathā | jaritrota | sūririndro | rāyo | viśvavārasya | dātā |
vṛṣā | madendre | ślokokthā | sacā | someṣu | sutapā | ṛjīṣī |
arcatryo | maghavā | nṛbhyokthairdyukṣo | rājā | girāmakṣitotiḥ |
taturirvīro | naryo | vicetāḥ | śrotā | havaṁ | gṛṇatorvyūtiḥ |
vasuḥ | śaṁso | narāṁ | kārudhāyā | vājī | stuto | vidathe | dāti | vājam |
akṣo | na | cakryoḥ | śūra | bṛhanpra | te | mahnā | ririce | rodasyoḥ |
vṛkṣasya | nu | te | puruhūta | vayā | vyūtayo | ruruhurindra | pūrvīḥ |
śacīvataste | puruśāka | śākā | gavāmiva | srutayaḥ | saṁcaraṇīḥ |
vatsānāṁ | na | tantayastendra | dāmanvanto | adāmānaḥ | sudāman |
anyadadya | karvaramanyadu | śvo'sacca | sanmuhurācakririndraḥ |
mitro | no | atra | varuṇaśca | pūṣāryo | vaśasya | paryetāsti |
vi | tvadāpo | na | parvatasya | pṛṣṭhādukthebhirindrānayanta | yajñaiḥ |
taṁ | tvābhiḥ | suṣṭutibhirvājayantājiṁ | na | jagmurgirvāho | aśvāḥ |
na | yaṁ | jaranti | śarado | na | māsā | na | dyāvendramavakarśayanti |
vṛddhasya | cidvardhatāmasya | tanūḥ | stomebhirukthaiśca | śasyamānā |
na | vīḻave | namate | na | sthirāya | na | śardhate | dasyujūtāya | stavān |
ajrendrasya | girayaścidṛṣvā | gambhīre | cidbhavati | gādhamasmai |
gambhīreṇa | noruṇāmatrinpreṣo | yandhi | sutapāvanvājān |
stho | ṣūrdhva | ūtī | ariṣaṇyannaktorvyuṣṭau | paritakmyāyām |
sacasva | nāyamavase | abhīketo | vā | tamindra | pāhi | riṣaḥ |
amā | cainamaraṇye | pāhi | riṣo | madema | śatahimāḥ | suvīrāḥ |
yā | totiravamā | yā | paramā | yā | madhyamendra | śuṣminnasti |
tābhirū | ṣu | vṛtrahatye'vīrnaibhiśca | vājairmahānnogra |
ābhiḥ | spṛdho | mithatīrariṣaṇyannamitrasya | vyathayā | manyumindra |
ābhirviśvābhiyujo | viṣūcīrāryāya | viśo'va | tārīrdāsīḥ |
indra | jāmayota | ye'jāmayo'rvācīnāso | vanuṣo | yuyujre |
tvameṣāṁ | vithurā | śavāṁsi | jahi | vṛṣṇyāni | kṛṇuhī | parācaḥ |
śūro | vā | śūraṁ | vanate | śarīraistanūrucā | taruṣi | yatkṛṇvaite |
toke | vā | goṣu | tanaye | yadapsu | vi | krandasī | urvarāsu | bravaite |
nahi | tvā | śūro | na | turo | na | dhṛṣṇurna | tvā | yodho | manyamāno | yuyodha |
indra | nakiṣṭvā | pratyastyeṣāṁ | viśvā | jātānyabhyasi | tāni |
sa | patyatobhayornṛmṇamayoryadī | vedhasaḥ | samithe | havante |
vṛtre | vā | maho | nṛvati | kṣaye | vā | vyacasvantā | yadi | vitantasaite |
adha | smā | te | carṣaṇayo | yadejānindra | trātota | bhavā | varūtā |
asmākāso | ye | nṛtamāso | aryendra | sūrayo | dadhire | puro | naḥ |
anu | te | dāyi | mahendriyāya | satrā | te | viśvamanu | vṛtrahatye |
anu | kṣatramanu | saho | yajatrendra | devebhiranu | te | nṛṣahye |
evā | naḥ | spṛdhaḥ | samajā | samatsvindra | rārandhi | mithatīradevīḥ |
vidyāma | vastoravasā | gṛṇanto | bharadvājota | tendra | nūnam |
śrudhī | nendra | hvayāmasi | tvā | maho | vājasya | sātau | vāvṛṣāṇāḥ |
saṁ | yadviśo'yanta | śūrasātograṁ | no'vaḥ | pārye | ahandāḥ |
tvāṁ | vājī | havate | vājineyo | maho | vājasya | gadhyasya | sātau |
tvāṁ | vṛtreṣvindra | satpatiṁ | tarutraṁ | tvāṁ | caṣṭe | muṣṭihā | goṣu | yudhyan |
tvaṁ | kaviṁ | codayo'rkasātau | tvaṁ | kutsāya | śuṣṇaṁ | dāśuṣe | vark |
tvaṁ | śiro | amarmaṇaḥ | parāhannatithigvāya | śaṁsyaṁ | kariṣyan |
tvaṁ | rathaṁ | pra | bharo | yodhamṛṣvamāvo | yudhyantaṁ | vṛṣabhaṁ | daśadyum |
tvaṁ | tugraṁ | vetasave | sacāhantvaṁ | tujiṁ | gṛṇantamindra | tūtoḥ |
tvaṁ | tadukthamindra | barhaṇā | kaḥ | pra | yacchatā | sahasrā | śūra | darṣi |
ava | girerdāsaṁ | śambaraṁ | hanprāvo | divodāsaṁ | citrābhirūtī |
tvaṁ | śraddhābhirmandasānaḥ | somairdabhītaye | cumurimindra | siṣvap |
tvaṁ | rajiṁ | piṭhīnase | daśasyantśaṣṭiṁ | sahasrā | śacyā | sacāhan |
ahaṁ | cana | tatsūribhirānaśyāṁ | tava | jyāyendra | sumnamojaḥ |
tvayā | yatstavante | sadhavīra | vīrāstrivarūthena | nahuṣā | śaviṣṭha |
vayaṁ | te | asyāmindra | dyumnahūtau | sakhāyaḥ | syāma | mahina | preṣṭhāḥ |
prātardaniḥ | kṣatraśrīrastu | śreṣṭho | ghane | vṛtrāṇāṁ | sanaye | dhanānām |
kimasya | made | kimvasya | pītāvindraḥ | kimasya | sakhye | cakāra |
raṇā | vā | ye | niṣadi | kiṁ | te | asya | purā | vividre | kimu | nūtanāsaḥ |
sadasya | made | sadvasya | pītāvindraḥ | sadasya | sakhye | cakāra |
raṇā | vā | ye | niṣadi | satte | asya | purā | vividre | sadu | nūtanāsaḥ |
nahi | nu | te | mahimanaḥ | samasya | na | maghavanmaghavattvasya | vidma |
na | rādhasorādhaso | nūtanasyendra | nakirdadṛśendriyaṁ | te |
etattyattendriyamaceti | yenāvadhīrvaraśikhasya | śeṣaḥ |
vajrasya | yatte | nihatasya | śuṣmātsvanāccidindra | paramo | dadāra |
vadhīdindro | varaśikhasya | śeṣo'bhyāvartine | cāyamānāya | śikṣan |
vṛcīvato | yaddhariyūpīyāyāṁ | hanpūrve | ardhe | bhiyasāparo | dart |
triṁśacchataṁ | varmiṇendra | sākaṁ | yavyāvatyāṁ | puruhūta | śravasyā |
vṛcīvantaḥ | śarave | patyamānāḥ | pātrā | bhindānā | nyarthānyāyan |
yasya | gāvāvaruṣā | sūyavasyū | antarū | ṣu | carato | rerihāṇā |
sa | sṛñjayāya | turvaśaṁ | parādādvṛcīvato | daivavātāya | śikṣan |
dvayām̐ | agne | rathino | viṁśatiṁ | gā | vadhūmato | maghavā | mahyaṁ | samrāṭ |
abhyāvartī | cāyamāno | dadāti | dūṇāśeyaṁ | dakṣiṇā | pārthavānām |
ā | gāvo | agmannuta | bhadramakrantsīdantu | goṣṭhe | raṇayantvasme |
prajāvatīḥ | pururūpeha | syurindrāya | pūrvīruṣaso | duhānāḥ |
indro | yajvane | pṛṇate | ca | śikṣatyupeddadāti | na | svaṁ | muṣāyati |
bhūyobhūyo | rayimidasya | vardhayannabhinne | khilye | ni | dadhāti | devayum |
na | tā | naśanti | na | dabhāti | taskaro | nāsāmāmitro | vyathirā | dadharṣati |
devām̐śca | yābhiryajate | dadāti | ca | jyogittābhiḥ | sacate | gopatiḥ | saha |
na | tārvā | reṇukakāṭo | aśnute | na | saṁskṛtatramupa | yanti | tābhi |
urugāyamabhayaṁ | tasya | tānu | gāvo | martasya | vi | caranti | yajvanaḥ |
gāvo | bhago | gāvendro | me | acchāngāvaḥ | somasya | prathamasya | bhakṣaḥ |
imā | yā | gāvaḥ | sa | janāsendra | icchāmīddhṛdā | manasā | cidindram |
yūyaṁ | gāvo | medayathā | kṛśaṁ | cidaśrīraṁ | citkṛṇuthā | supratīkam |
bhadraṁ | gṛhaṁ | kṛṇutha | bhadravāco | bṛhadvo | vayocyate | sabhāsu |
prajāvatīḥ | sūyavasaṁ | riśantīḥ | śuddhāpaḥ | suprapāṇe | pibantīḥ |
mā | vaḥ | steneśata | māghaśaṁsaḥ | pari | vo | hetī | rudrasya | vṛjyāḥ |
upedamupaparcanamāsu | goṣūpa | pṛcyatām |
upa | ṛṣabhasya | retasyupendra | tava | vīrye |
indraṁ | vo | naraḥ | sakhyāya | sepurmaho | yantaḥ | sumataye | cakānāḥ |
maho | hi | dātā | vajrahasto | asti | mahāmu | raṇvamavase | yajadhvam |
ā | yasminhaste | naryā | mimikṣurā | rathe | hiraṇyaye | ratheṣṭhāḥ |
ā | raśmayo | gabhastyoḥ | sthūrayorādhvannaśvāso | vṛṣaṇo | yujānāḥ |
śriye | te | pādā | duvā | mimikṣurdhṛṣṇurvajrī | śavasā | dakṣiṇāvān |
vasāno | atkaṁ | surabhiṁ | dṛśe | kaṁ | svarṇa | nṛtaviṣiro | babhūtha |
sa | somāmiślatamaḥ | suto | bhūdyasminpaktiḥ | pacyate | santi | dhānāḥ |
indraṁ | naraḥ | stuvanto | brahmakārokthā | śaṁsanto | devavātatamāḥ |
na | te | antaḥ | śavaso | dhāyyasya | vi | tu | bābadhe | rodasī | mahitvā |
ā | tā | sūriḥ | pṛṇati | tūtujāno | yūthevāpsu | samījamānotī |
evedindraḥ | suhava | ṛṣvo | astūtī | anūtī | hiriśipraḥ | satvā |
evā | hi | jāto | asamātyojāḥ | purū | ca | vṛtrā | hanati | ni | dasyūn |
bhūyedvāvṛdhe | vīryāyam̐ | eko | ajuryo | dayate | vasūni |
pra | ririce | divendraḥ | pṛthivyārdhamidasya | prati | rodasī | ubhe |
adhā | manye | bṛhadasuryamasya | yāni | dādhāra | nakirā | mināti |
divedive | sūryo | darśato | bhūdvi | sadmānyurviyā | sukraturdhāt |
adyā | cinnū | cittadapo | nadīnāṁ | yadābhyo | arado | gātumindra |
ni | parvatādmasado | na | sedustvayā | dṛḻhāni | sukrato | rajāṁsi |
satyamittanna | tvāvām̐ | anyo | astīndra | devo | na | martyo | jyāyān |
ahannahiṁ | pariśayānamarṇo'vāsṛjo | apo | acchā | samudram |
tvamapo | vi | duro | viṣūcīrindra | dṛḻhamarujaḥ | parvatasya |
rājābhavo | jagataścarṣaṇīnāṁ | sākaṁ | sūryaṁ | janayandyāmuṣāsam |
abhūreko | rayipate | rayīṇāmā | hastayoradhithendra | kṛṣṭīḥ |
vi | toke | apsu | tanaye | ca | sūre'vocanta | carṣaṇayo | vivācaḥ |
tvadbhiyendra | pārthivāni | viśvācyutā | ciccyāvayante | rajāṁsi |
dyāvākṣāmā | parvatāso | vanāni | viśvaṁ | dṛḻhaṁ | bhayate | ajmannā | te |
tvaṁ | kutsenābhi | śuṣṇamindrāśuṣaṁ | yudhya | kuyavaṁ | gaviṣṭau |
daśa | prapitve | adha | sūryasya | muṣāyaścakramavive | rapāṁsi |
tvaṁ | śatānyava | śambarasya | puro | jaghanthāpratīni | dasyoḥ |
aśikṣo | yatra | śacyā | śacīvo | divodāsāya | sunvate | sutakre | bharadvājāya | gṛṇate | vasūni |
sa | satyasatvanmahate | raṇāya | rathamā | tiṣṭha | tuvinṛmṇa | bhīmam |
yāhi | prapathinnavasopa | madrikpra | ca | śruta | śrāvaya | carṣaṇibhyaḥ |
apūrvyā | purutamānyasmai | mahe | vīrāya | tavase | turāya |
virapśine | vajriṇe | śaṁtamāni | vacāṁsyāsā | sthavirāya | takṣam |
sa | mātarā | sūryeṇā | kavīnāmavāsayadrujadadriṁ | gṛṇānaḥ |
svādhībhirṛkvabhirvāvaśānodusriyāṇāmasṛjannidānam |
sa | vahnibhirṛkvabhirgoṣu | śaśvanmitajñubhiḥ | purukṛtvā | jigāya |
puraḥ | purohā | sakhibhiḥ | sakhīyandṛḻhā | ruroja | kavibhiḥ | kaviḥ | san |
sa | nīvyābhirjaritāramacchā | maho | vājebhirmahadbhiśca | śuṣmaiḥ |
puruvīrābhirvṛṣabha | kṣitīnāmā | girvaṇaḥ | suvitāya | pra | yāhi |
sa | sargeṇa | śavasā | takto | atyairapendro | dakṣiṇatasturāṣāṭ |
itthā | sṛjānānapāvṛdarthaṁ | divedive | viviṣurapramṛṣyam |
yaujiṣṭha | indra | taṁ | su | no | dā | mado | vṛṣantsvabhiṣṭirdāsvān |
sauvaśvyaṁ | yo | vanavatsvaśvo | vṛtrā | samatsu | sāsahadamitrān |
tvāṁ | hīndrāvase | vivāco | havante | carṣaṇayaḥ | śūrasātau |
tvaṁ | viprebhirvi | paṇīm̐raśāyastvotetsanitā | vājamarvā |
tvaṁ | tām̐ | indrobhayām̐ | amitrāndāsā | vṛtrāṇyāryā | ca | śūra |
vadhīrvaneva | sudhitebhiratkairā | pṛtsu | darṣi | nṛṇāṁ | nṛtama |
sa | tvaṁ | nendrākavābhirūtī | sakhā | viśvāyuravitā | vṛdhe | bhūḥ |
svarṣātā | yaddhvayāmasi | tvā | yudhyanto | nemadhitā | pṛtsu | śūra |
nūnaṁ | nendrāparāya | ca | syā | bhavā | mṛḻīkota | no | abhiṣṭau |
itthā | gṛṇanto | mahinasya | śarmandivi | ṣyāma | pārye | goṣatamāḥ |
saṁ | ca | tve | jagmurgirendra | pūrvīrvi | ca | tvadyanti | vibhvo | manīṣāḥ |
purā | nūnaṁ | ca | stutaya | ṛṣīṇāṁ | paspṛdhrendre | adhyukthārkā |
puruhūto | yaḥ | purugūrta | ṛbhvām̐ | ekaḥ | purupraśasto | asti | yajñaiḥ |
ratho | na | mahe | śavase | yujāno'smābhirindro | anumādyo | bhūt |
na | yaṁ | hiṁsanti | dhītayo | na | vāṇīrindraṁ | nakṣantīdabhi | vardhayantīḥ |
yadi | stotāraḥ | śataṁ | yatsahasraṁ | gṛṇanti | girvaṇasaṁ | śaṁ | tadasmai |
asmaitaddivyarceva | māsā | mimikṣendre | nyayāmi | somaḥ |
janaṁ | na | dhanvannabhi | saṁ | yadāpaḥ | satrā | vāvṛdhurhavanāni | yajñaiḥ |
asmaitanmahyāṅgūṣamasmā | indrāya | stotraṁ | matibhiravāci |
asadyathā | mahati | vṛtratūryendro | viśvāyuravitā | vṛdhaśca |
kadā | bhuvanrathakṣayāṇi | brahma | kadā | stotre | sahasrapoṣyaṁ | dāḥ |
kadā | stomaṁ | vāsayo'sya | rāyā | kadā | dhiyaḥ | karasi | vājaratnāḥ |
karhi | svittadindra | yannṛbhirnṝnvīrairvīrānnīḻayāse | jayājīn |
tridhātu | gādhi | jayāsi | goṣvindra | dyumnaṁ | svarvaddhehyasme |
karhi | svittadindra | yajjaritre | viśvapsu | brahma | kṛṇavaḥ | śaviṣṭha |
kadā | dhiyo | na | niyuto | yuvāse | kadā | gomaghā | havanāni | gacchāḥ |
sa | gomaghā | jaritre | aśvaścandrā | vājaśravaso | adhi | dhehi | pṛkṣaḥ |
pīpihīṣaḥ | sudughāmindra | dhenuṁ | bharadvājeṣu | suruco | rurucyāḥ |
tamā | nūnaṁ | vṛjanamanyathā | cicchūro | yacchakra | vi | duro | gṛṇīṣe |
mā | niraraṁ | śukradughasya | dhenorāṅgirasānbrahmaṇā | vipra | jinva |
satrā | madāsastava | viśvajanyāḥ | satrā | rāyo'dha | ye | pārthivāsaḥ |
satrā | vājānāmabhavo | vibhaktā | yaddeveṣu | dhārayathāsuryam |
anu | pra | yeje | janaujo | asya | satrā | dadhire | anu | vīryāya |
syūmagṛbhe | dudhaye'rvate | ca | kratuṁ | vṛñjantyapi | vṛtrahatye |
taṁ | sadhrīcīrūtayo | vṛṣṇyāni | pauṁsyāni | niyutaḥ | saścurindram |
samudraṁ | na | sindhavokthaśuṣmā | uruvyacasaṁ | girā | viśanti |
sa | rāyaskhāmupa | sṛjā | gṛṇānaḥ | puruścandrasya | tvamindra | vasvaḥ |
patirbabhūthāsamo | janānāmeko | viśvasya | bhuvanasya | rājā |
sa | tu | śrudhi | śrutyā | yo | duvoyurdyaurna | bhūmābhi | rāyo | aryaḥ |
aso | yathā | naḥ | śavasā | cakāno | yugeyuge | vayasā | cekitānaḥ |
arvāgrathaṁ | viśvavāraṁ | togrendra | yuktāso | harayo | vahantu |
kīriściddhi | tvā | havate | svarvānṛdhīmahi | sadhamādaste | adya |
pro | droṇe | harayaḥ | karmāgmanpunānāsa | ṛjyanto | abhūvan |
indro | no | asya | pūrvyaḥ | papīyāddyukṣo | madasya | somyasya | rājā |
āsasrāṇāsaḥ | śavasānamacchendraṁ | sucakre | rathyāso | aśvāḥ |
abhi | śrava | ṛjyanto | vaheyurnū | cinnu | vāyoramṛtaṁ | vi | dasyet |
variṣṭho | asya | dakṣiṇāmiyartīndro | maghonāṁ | tuvikūrmitamaḥ |
yayā | vajrivaḥ | pariyāsyaṁho | maghā | ca | dhṛṣṇo | dayase | vi | sūrīn |
indro | vājasya | sthavirasya | dātendro | gīrbhirvardhatāṁ | vṛddhamahāḥ |
indro | vṛtraṁ | haniṣṭho | astu | satvā | tā | sūriḥ | pṛṇati | tūtujānaḥ |
apāditodu | naścitratamo | mahīṁ | bharṣaddyumatīmindrahūtim |
panyasīṁ | dhītiṁ | daivyasya | yāmañjanasya | rātiṁ | vanate | sudānuḥ |
dūrāccidā | vasato | asya | karṇā | ghoṣādindrasya | tanyati | bruvāṇaḥ |
eyamenaṁ | devahūtirvavṛtyānmadryagindramiyamṛcyamānā |
taṁ | vo | dhiyā | paramayā | purājāmajaramindramabhyanūṣyarkaiḥ |
brahmā | ca | giro | dadhire | samasminmahām̐śca | stomo | adhi | vardhadindre |
vardhādyaṁ | yajñota | somendraṁ | vardhādbrahma | girokthā | ca | manma |
vardhāhainamuṣaso | yāmannaktorvardhānmāsāḥ | śarado | dyāvendram |
evā | jajñānaṁ | sahase | asāmi | vāvṛdhānaṁ | rādhase | ca | śrutāya |
mahāmugramavase | vipra | nūnamā | vivāsema | vṛtratūryeṣu |
mandrasya | kaverdivyasya | vahnervipramanmano | vacanasya | madhvaḥ |
apā | nastasya | sacanasya | deveṣo | yuvasva | gṛṇate | goagrāḥ |
ayamuśānaḥ | paryadrimusrā | ṛtadhītibhirṛtayugyujānaḥ |
rujadarugṇaṁ | vi | valasya | sānuṁ | paṇīm̐rvacobhirabhi | yodhadindraḥ |
ayaṁ | dyotayadadyuto | vyaktūndoṣā | vastoḥ | śaradendurindra |
imaṁ | ketumadadhurnū | cidahnāṁ | śucijanmanoṣasaścakāra |
ayaṁ | rocayadaruco | rucāno'yaṁ | vāsayadvyṛtena | pūrvīḥ |
ayamīyata | ṛtayugbhiraśvaiḥ | svarvidā | nābhinā | carṣaṇiprāḥ |
nū | gṛṇāno | gṛṇate | pratna | rājanniṣaḥ | pinva | vasudeyāya | pūrvīḥ |
apauṣadhīraviṣā | vanāni | gārvato | nṝnṛcase | rirīhi |
indra | piba | tubhyaṁ | suto | madāyāva | sya | harī | vi | mucā | sakhāyā |
uta | pra | gāya | gaṇā | niṣadyāthā | yajñāya | gṛṇate | vayo | dhāḥ |
asya | piba | yasya | jajñānendra | madāya | kratve | apibo | virapśin |
tamu | te | gāvo | narāpo | adririnduṁ | samahyanpītaye | samasmai |
samiddhe | agnau | sutendra | somā | tvā | vahantu | harayo | vahiṣṭhāḥ |
tvāyatā | manasā | johavīmīndrā | yāhi | suvitāya | mahe | naḥ |
ā | yāhi | śaśvaduśatā | yayāthendra | mahā | manasā | somapeyam |
upa | brahmāṇi | śṛṇavemā | no'thā | te | yajñastanve | vayo | dhāt |
yadindra | divi | pārye | yadṛdhagyadvā | sve | sadane | yatra | vāsi |
ato | no | yajñamavase | niyutvāntsajoṣāḥ | pāhi | girvaṇo | marudbhiḥ |
aheḻamānopa | yāhi | yajñaṁ | tubhyaṁ | pavantendavaḥ | sutāsaḥ |
gāvo | na | vajrintsvamoko | acchendrā | gahi | prathamo | yajñiyānām |
yā | te | kākutsukṛtā | yā | variṣṭhā | yayā | śaśvatpibasi | madhvormim |
tayā | pāhi | pra | te | adhvaryurasthātsaṁ | te | vajro | vartatāmindra | gavyuḥ |
eṣa | drapso | vṛṣabho | viśvarūpendrāya | vṛṣṇe | samakāri | somaḥ |
etaṁ | piba | harivaḥ | sthātarugra | yasyeśiṣe | pradivi | yaste | annam |
sutaḥ | somo | asutādindra | vasyānayaṁ | śreyāñcikituṣe | raṇāya |
etaṁ | titirvopa | yāhi | yajñaṁ | tena | viśvāstaviṣīrā | pṛṇasva |
hvayāmasi | tvendra | yāhyarvāṅaraṁ | te | somastanve | bhavāti |
śatakrato | mādayasvā | suteṣu | prāsmām̐ | ava | pṛtanāsu | pra | vikṣu |
pratyasmai | pipīṣate | viśvāni | viduṣe | bhara |
araṁgamāya | jagmaye'paścāddaghvane | nare |
emenaṁ | pratyetana | somebhiḥ | somapātamam |
amatrebhirṛjīṣiṇamindraṁ | sutebhirindubhiḥ |
yadī | sutebhirindubhiḥ | somebhiḥ | pratibhūṣatha |
vedā | viśvasya | medhiro | dhṛṣattaṁtamideṣate |
asmāasmedandhaso'dhvaryo | pra | bharā | sutam |
kuvitsamasya | jenyasya | śardhato'bhiśasteravasparat |
yasya | tyacchambaraṁ | made | divodāsāya | randhayaḥ |
ayaṁ | sa | somendra | te | sutaḥ | piba |
yasya | tīvrasutaṁ | madaṁ | madhyamantaṁ | ca | rakṣase |
ayaṁ | sa | somendra | te | sutaḥ | piba |
yasya | gāntaraśmano | made | dṛḻhāvāsṛjaḥ |
ayaṁ | sa | somendra | te | sutaḥ | piba |
yasya | mandāno | andhaso | māghonaṁ | dadhiṣe | śavaḥ |
ayaṁ | sa | somendra | te | sutaḥ | piba |
yo | rayivo | rayiṁtamo | yo | dyumnairdyumnavattamaḥ |
somaḥ | sutaḥ | sendra | te'sti | svadhāpate | madaḥ |
yaḥ | śagmastuviśagma | te | rāyo | dāmā | matīnām |
somaḥ | sutaḥ | sendra | te'sti | svadhāpate | madaḥ |
yena | vṛddho | na | śavasā | turo | na | svābhirūtibhiḥ |
somaḥ | sutaḥ | sendra | te'sti | svadhāpate | madaḥ |
tyamu | vo | aprahaṇaṁ | gṛṇīṣe | śavasaspatim |
indraṁ | viśvāsāhaṁ | naraṁ | maṁhiṣṭhaṁ | viśvacarṣaṇim |
yaṁ | vardhayantīdgiraḥ | patiṁ | turasya | rādhasaḥ |
taminnvasya | rodasī | devī | śuṣmaṁ | saparyataḥ |
tadvokthasya | barhaṇendrāyopastṛṇīṣaṇi |
vipo | na | yasyotayo | vi | yadrohanti | sakṣitaḥ |
avidaddakṣaṁ | mitro | navīyānpapāno | devebhyo | vasyo | acait |
sasavāntstaulābhirdhautarībhiruruṣyā | pāyurabhavatsakhibhyaḥ |
ṛtasya | pathi | vedhāpāyi | śriye | manāṁsi | devāso | akran |
dadhāno | nāma | maho | vacobhirvapurdṛśaye | venyo | vyāvaḥ |
dyumattamaṁ | dakṣaṁ | dhehyasme | sedhā | janānāṁ | pūrvīrarātīḥ |
varṣīyo | vayaḥ | kṛṇuhi | śacībhirdhanasya | sātāvasmām̐ | aviḍḍhi |
indra | tubhyaminmaghavannabhūma | vayaṁ | dātre | harivo | mā | vi | venaḥ |
nakirāpirdadṛśe | martyatrā | kimaṅga | radhracodanaṁ | tvāhuḥ |
mā | jasvane | vṛṣabha | no | rarīthā | mā | te | revataḥ | sakhye | riṣāma |
pūrvīṣṭendra | niṣṣidho | janeṣu | jahyasuṣvīnpra | vṛhāpṛṇataḥ |
udabhrāṇīva | stanayanniyartīndro | rādhāṁsyaśvyāni | gavyā |
tvamasi | pradivaḥ | kārudhāyā | mā | tvādāmānā | dabhanmaghonaḥ |
adhvaryo | vīra | pra | mahe | sutānāmindrāya | bhara | sa | hyasya | rājā |
yaḥ | pūrvyābhiruta | nūtanābhirgīrbhirvāvṛdhe | gṛṇatāmṛṣīṇām |
asya | made | puru | varpāṁsi | vidvānindro | vṛtrāṇyapratī | jaghāna |
tamu | pra | hoṣi | madhumantamasmai | somaṁ | vīrāya | śipriṇe | pibadhyai |
pātā | sutamindro | astu | somaṁ | hantā | vṛtraṁ | vajreṇa | mandasānaḥ |
gantā | yajñaṁ | parāvataścidacchā | vasurdhīnāmavitā | kārudhāyāḥ |
idaṁ | tyatpātramindrapānamindrasya | priyamamṛtamapāyi |
matsadyathā | saumanasāya | devaṁ | vyasmaddveṣo | yuyavadvyaṁhaḥ |
enā | mandāno | jahi | śūra | śatrūñjāmimajāmiṁ | maghavannamitrān |
abhiṣeṇām̐ | abhyādediśānānparācendra | pra | mṛṇā | jahī | ca |
āsu | ṣmā | ṇo | maghavannindra | pṛtsvasmabhyaṁ | mahi | varivaḥ | sugaṁ | kaḥ |
apāṁ | tokasya | tanayasya | jeṣendra | sūrīnkṛṇuhi | smā | no | ardham |
ā | tvā | harayo | vṛṣaṇo | yujānā | vṛṣarathāso | vṛṣaraśmayo'tyāḥ |
asmatrāñco | vṛṣaṇo | vajravāho | vṛṣṇe | madāya | suyujo | vahantu |
ā | te | vṛṣanvṛṣaṇo | droṇamasthurghṛtapruṣo | normayo | madantaḥ |
indra | pra | tubhyaṁ | vṛṣabhiḥ | sutānāṁ | vṛṣṇe | bharanti | vṛṣabhāya | somam |
vṛṣāsi | divo | vṛṣabhaḥ | pṛthivyā | vṛṣā | sindhūnāṁ | vṛṣabhaḥ | stiyānām |
vṛṣṇe | tendurvṛṣabha | pīpāya | svādū | raso | madhupeyo | varāya |
ayaṁ | devaḥ | sahasā | jāyamānendreṇa | yujā | paṇimastabhāyat |
ayaṁ | svasya | piturāyudhānīnduramuṣṇādaśivasya | māyāḥ |
ayamakṛṇoduṣasaḥ | supatnīrayaṁ | sūrye | adadhājjyotirantaḥ |
ayaṁ | tridhātu | divi | rocaneṣu | triteṣu | vindadamṛtaṁ | nigūḻham |
ayaṁ | dyāvāpṛthivī | vi | ṣkabhāyadayaṁ | rathamayunaksaptaraśmim |
ayaṁ | goṣu | śacyā | pakvamantaḥ | somo | dādhāra | daśayantramutsam |
yānayatparāvataḥ | sunītī | turvaśaṁ | yadum |
indraḥ | sa | no | yuvā | sakhā |
avipre | cidvayo | dadhadanāśunā | cidarvatā |
indro | jetā | hitaṁ | dhanam |
mahīrasya | praṇītayaḥ | pūrvīruta | praśastayaḥ |
nāsya | kṣīyantotayaḥ |
sakhāyo | brahmavāhase'rcata | pra | ca | gāyata |
sa | hi | naḥ | pramatirmahī |
tvamekasya | vṛtrahannavitā | dvayorasi |
utedṛśe | yathā | vayam |
nayasīdvati | dviṣaḥ | kṛṇoṣyukthaśaṁsinaḥ |
nṛbhiḥ | suvīrocyase |
brahmāṇaṁ | brahmavāhasaṁ | gīrbhiḥ | sakhāyamṛgmiyam |
gāṁ | na | dohase | huve |
yasya | viśvāni | hastayorūcurvasūni | ni | dvitā |
vīrasya | pṛtanāṣahaḥ |
vi | dṛḻhāni | cidadrivo | janānāṁ | śacīpate |
vṛha | māyānānata |
tamu | tvā | satya | somapendra | vājānāṁ | pate |
ahūmahi | śravasyavaḥ |
tamu | tvā | yaḥ | purāsitha | yo | vā | nūnaṁ | hite | dhane |
havyaḥ | sa | śrudhī | havam |
dhībhirarvadbhirarvato | vājām̐ | indra | śravāyyān |
tvayā | jeṣma | hitaṁ | dhanam |
abhūru | vīra | girvaṇo | mahām̐ | indra | dhane | hite |
bhare | vitantasāyyaḥ |
yā | totiramitrahanmakṣūjavastamāsati |
tayā | no | hinuhī | ratham |
sa | rathena | rathītamo'smākenābhiyugvanā |
jeṣi | jiṣṇo | hitaṁ | dhanam |
yaika | ittamu | ṣṭuhi | kṛṣṭīnāṁ | vicarṣaṇiḥ |
patirjajñe | vṛṣakratuḥ |
yo | gṛṇatāmidāsithāpirūtī | śivaḥ | sakhā |
sa | tvaṁ | nendra | mṛḻaya |
dhiṣva | vajraṁ | gabhastyo | rakṣohatyāya | vajrivaḥ |
sāsahīṣṭhābhi | spṛdhaḥ |
pratnaṁ | rayīṇāṁ | yujaṁ | sakhāyaṁ | kīricodanam |
brahmavāhastamaṁ | huve |
sa | hi | viśvāni | pārthivām̐ | eko | vasūni | patyate |
girvaṇastamo | adhriguḥ |
sa | no | niyudbhirā | pṛṇa | kāmaṁ | vājebhiraśvibhiḥ |
gomadbhirgopate | dhṛṣat |
tadvo | gāya | sute | sacā | puruhūtāya | satvane |
śaṁ | yadgave | na | śākine |
na | ghā | vasurni | yamate | dānaṁ | vājasya | gomataḥ |
yatsīmupa | śravadgiraḥ |
kuvitsasya | pra | hi | vrajaṁ | gomantaṁ | dasyuhā | gamat |
śacībhirapa | no | varat |
imo | tvā | śatakrato'bhi | pra | ṇonuvurgiraḥ |
indra | vatsaṁ | na | mātaraḥ |
dūṇāśaṁ | sakhyaṁ | tava | gaurasi | vīra | gavyate |
aśvo | aśvāyate | bhava |
sa | mandasvā | hyandhaso | rādhase | tanvā | mahe |
na | stotāraṁ | nide | karaḥ |
imo | tvā | sutesute | nakṣante | girvaṇo | giraḥ |
vatsaṁ | gāvo | na | dhenavaḥ |
purūtamaṁ | purūṇāṁ | stotṝṇāṁ | vivāci |
vājebhirvājayatām |
asmākamindra | bhūtu | te | stomo | vāhiṣṭho | antamaḥ |
asmānrāye | mahe | hinu |
adhi | bṛbuḥ | paṇīnāṁ | varṣiṣṭhe | mūrdhannasthāt |
uruḥ | kakṣo | na | gāṅgyaḥ |
yasya | vāyoriva | dravadbhadrā | rātiḥ | sahasriṇī |
sadyo | dānāya | maṁhate |
tatsu | no | viśve | aryā | sadā | gṛṇanti | kāravaḥ |
bṛbuṁ | sahasradātamaṁ | sūriṁ | sahasrasātamam |
tvāmiddhi | havāmahe | sātā | vājasya | kāravaḥ |
tvāṁ | vṛtreṣvindra | satpatiṁ | narastvāṁ | kāṣṭhāsvarvataḥ |
sa | tvaṁ | naścitra | vajrahasta | dhṛṣṇuyā | mahaḥ | stavāno | adrivaḥ |
gāmaśvaṁ | rathyamindra | saṁ | kira | satrā | vājaṁ | na | jigyuṣe |
yaḥ | satrāhā | vicarṣaṇirindraṁ | taṁ | hūmahe | vayam |
sahasramuṣka | tuvinṛmṇa | satpate | bhavā | samatsu | no | vṛdhe |
bādhase | janānvṛṣabheva | manyunā | ghṛṣau | mīḻha | ṛcīṣama |
asmākaṁ | bodhyavitā | mahādhane | tanūṣvapsu | sūrye |
indra | jyeṣṭhaṁ | nā | bharam̐ | ojiṣṭhaṁ | papuri | śravaḥ |
yeneme | citra | vajrahasta | rodasī | obhe | suśipra | prāḥ |
tvāmugramavase | carṣaṇīsahaṁ | rājandeveṣu | hūmahe |
viśvā | su | no | vithurā | pibdanā | vaso'mitrāntsuṣahānkṛdhi |
yadindra | nāhuṣīṣvām̐ | ojo | nṛmṇaṁ | ca | kṛṣṭiṣu |
yadvā | pañca | kṣitīnāṁ | dyumnamā | bhara | satrā | viśvāni | pauṁsyā |
yadvā | tṛkṣau | maghavandruhyāvā | jane | yatpūrau | kacca | vṛṣṇyam |
asmabhyaṁ | tadrirīhi | saṁ | nṛṣāhye'mitrānpṛtsu | turvaṇe |
indra | tridhātu | śaraṇaṁ | trivarūthaṁ | svastimat |
chardiryaccha | maghavadbhyaśca | mahyaṁ | ca | yāvayā | didyumebhyaḥ |
ye | gavyatā | manasā | śatrumādabhurabhipraghnanti | dhṛṣṇuyā |
adha | smā | no | maghavannindra | girvaṇastanūpāntamo | bhava |
adha | smā | no | vṛdhe | bhavendra | nāyamavā | yudhi |
yadantarikṣe | patayanti | parṇino | didyavastigmamūrdhānaḥ |
yatra | śūrāsastanvo | vitanvate | priyā | śarma | pitṝṇām |
adha | smā | yaccha | tanve | tane | ca | chardiracittaṁ | yāvaya | dveṣaḥ |
yadindra | sarge | arvataścodayāse | mahādhane |
asamane | adhvani | vṛjine | pathi | śyenām̐ | iva | śravasyataḥ |
sindhūm̐riva | pravaṇāśuyā | yato | yadi | klośamanu | ṣvaṇi |
ā | ye | vayo | na | varvṛtatyāmiṣi | gṛbhītā | bāhvorgavi |
svāduṣkilāyaṁ | madhumām̐ | utāyaṁ | tīvraḥ | kilāyaṁ | rasavām̐ | utāyam |
uto | nvasya | papivāṁsamindraṁ | na | kaścana | sahatāhaveṣu |
ayaṁ | svāduriha | madiṣṭhāsa | yasyendro | vṛtrahatye | mamāda |
purūṇi | yaścyautnā | śambarasya | vi | navatiṁ | nava | ca | dehyo | han |
ayaṁ | me | pītodiyarti | vācamayaṁ | manīṣāmuśatīmajīgaḥ |
ayaṁ | ṣaḻurvīramimīta | dhīro | na | yābhyo | bhuvanaṁ | kaccanāre |
ayaṁ | sa | yo | varimāṇaṁ | pṛthivyā | varṣmāṇaṁ | divo | akṛṇodayaṁ | saḥ |
ayaṁ | pīyūṣaṁ | tisṛṣu | pravatsu | somo | dādhārorvantarikṣam |
ayaṁ | vidaccitradṛśīkamarṇaḥ | śukrasadmanāmuṣasāmanīke |
ayaṁ | mahānmahatā | skambhanenoddyāmastabhnādvṛṣabho | marutvān |
dhṛṣatpiba | kalaśe | somamindra | vṛtrahā | śūra | samare | vasūnām |
mādhyaṁdine | savanā | vṛṣasva | rayisthāno | rayimasmāsu | dhehi |
indra | pra | ṇaḥ | puraeteva | paśya | pra | no | naya | prataraṁ | vasyo | accha |
bhavā | supāro | atipārayo | no | bhavā | sunītiruta | vāmanītiḥ |
uruṁ | no | lokamanu | neṣi | vidvāntsvarvajjyotirabhayaṁ | svasti |
ṛṣvā | tendra | sthavirasya | bāhūpa | stheyāma | śaraṇā | bṛhantā |
variṣṭhe | nendra | vandhure | dhā | vahiṣṭhayoḥ | śatāvannaśvayorā |
iṣamā | vakṣīṣāṁ | varṣiṣṭhāṁ | mā | nastārīnmaghavanrāyo | aryaḥ |
indra | mṛḻa | mahyaṁ | jīvātumiccha | codaya | dhiyamayaso | na | dhārām |
yatkiṁ | cāhaṁ | tvāyuridaṁ | vadāmi | tajjuṣasva | kṛdhi | mā | devavantam |
trātāramindramavitāramindraṁ | havehave | suhavaṁ | śūramindram |
hvayāmi | śakraṁ | puruhūtamindraṁ | svasti | no | maghavā | dhātvindraḥ |
indraḥ | sutrāmā | svavām̐ | avobhiḥ | sumṛḻīko | bhavatu | viśvavedāḥ |
bādhatāṁ | dveṣo | abhayaṁ | kṛṇotu | suvīryasya | patayaḥ | syāma |
tasya | vayaṁ | sumatau | yajñiyasyāpi | bhadre | saumanase | syāma |
sa | sutrāmā | svavām̐ | indro | asme | ārācciddveṣaḥ | sanutaryuyotu |
ava | tve | indra | pravato | normirgiro | brahmāṇi | niyuto | dhavante |
urū | na | rādhaḥ | savanā | purūṇyapo | gā | vajrinyuvase | samindūn |
keṁ | stavatkaḥ | pṛṇātko | yajāte | yadugraminmaghavā | viśvahāvet |
pādāviva | praharannanyamanyaṁ | kṛṇoti | pūrvamaparaṁ | śacībhiḥ |
śṛṇve | vīrogramugraṁ | damāyannanyamanyamatinenīyamānaḥ |
edhamānadviḻubhayasya | rājā | coṣkūyate | viśendro | manuṣyān |
parā | pūrveṣāṁ | sakhyā | vṛṇakti | vitarturāṇo | aparebhireti |
anānubhūtīravadhūnvānaḥ | pūrvīrindraḥ | śaradastartarīti |
rūpaṁrūpaṁ | pratirūpo | babhūva | tadasya | rūpaṁ | praticakṣaṇāya |
indro | māyābhiḥ | pururūpeyate | yuktā | hyasya | harayaḥ | śatā | daśa |
yujāno | haritā | rathe | bhūri | tvaṣṭeha | rājati |
ko | viśvāhā | dviṣataḥ | pakṣāsata | utāsīneṣu | sūriṣu |
agavyūti | kṣetramāganma | devorvī | satī | bhūmiraṁhūraṇābhūt |
bṛhaspate | pra | cikitsā | gaviṣṭāvitthā | sate | jaritrendra | panthām |
divedive | sadṛśīranyamardhaṁ | kṛṣṇāsedhadapa | sadmano | jāḥ |
ahandāsā | vṛṣabho | vasnayantodavraje | varcinaṁ | śambaraṁ | ca |
prastokennu | rādhasastendra | daśa | kośayīrdaśa | vājino'dāt |
divodāsādatithigvasya | rādhaḥ | śāmbaraṁ | vasu | pratyagrabhīṣma |
daśāśvāndaśa | kośāndaśa | vastrādhibhojanā |
daśo | hiraṇyapiṇḍāndivodāsādasāniṣam |
daśa | rathānpraṣṭimataḥ | śataṁ | gātharvabhyaḥ |
aśvathaḥ | pāyave'dāt |
mahi | rādho | viśvajanyaṁ | dadhānānbharadvājāntsārñjayo | abhyayaṣṭa |
vanaspate | vīḍvaṅgo | hi | bhūyāsmatsakhā | prataraṇaḥ | suvīraḥ |
gobhiḥ | saṁnaddho | asi | vīḻayasvāsthātā | te | jayatu | jetvāni |
divaspṛthivyāḥ | paryojodbhṛtaṁ | vanaspatibhyaḥ | paryābhṛtaṁ | sahaḥ |
apāmojmānaṁ | pari | gobhirāvṛtamindrasya | vajraṁ | haviṣā | rathaṁ | yaja |
indrasya | vajro | marutāmanīkaṁ | mitrasya | garbho | varuṇasya | nābhiḥ |
semāṁ | no | havyadātiṁ | juṣāṇo | deva | ratha | prati | havyā | gṛbhāya |
upa | śvāsaya | pṛthivīmuta | dyāṁ | purutrā | te | manutāṁ | viṣṭhitaṁ | jagat |
sa | dundubhe | sajūrindreṇa | devairdūrāddavīyo | apa | sedha | śatrūn |
ā | krandaya | balamojo | nā | dhā | niḥ | ṣṭanihi | duritā | bādhamānaḥ |
apa | protha | dundubhe | ducchuneta | indrasya | muṣṭirasi | vīḻayasva |
āmūraja | pratyāvartayemāḥ | ketumaddundubhirvāvadīti |
samaśvaparṇāścaranti | no | naro'smākamindra | rathino | jayantu |
yajñāyajñā | vo | agnaye | girāgirā | ca | dakṣase |
prapra | vayamamṛtaṁ | jātavedasaṁ | priyaṁ | mitraṁ | na | śaṁsiṣam |
ūrjo | napātaṁ | sa | hināyamasmayurdāśema | havyadātaye |
bhuvadvājeṣvavitā | bhuvadvṛdhota | trātā | tanūnām |
vṛṣā | hyagne | ajaro | mahānvibhāsyarciṣā |
ajasreṇa | śociṣā | śośucacchuce | sudītibhiḥ | su | dīdihi |
maho | devānyajasi | yakṣyānuṣaktava | kratvota | daṁsanā |
arvācaḥ | sīṁ | kṛṇuhyagne'vase | rāsva | vājota | vaṁsva |
yamāpo | adrayo | vanā | garbhamṛtasya | piprati |
sahasā | yo | mathito | jāyate | nṛbhiḥ | pṛthivyādhi | sānavi |
ā | yaḥ | paprau | bhānunā | rodasī | ubhe | dhūmena | dhāvate | divi |
tirastamo | dadṛśormyāsvā | śyāvāsvaruṣo | vṛṣā | śyāvāruṣo | vṛṣā |
bṛhadbhiragne | arcibhiḥ | śukreṇa | deva | śociṣā |
bharadvāje | samidhāno | yaviṣṭhya | revannaḥ | śukra | dīdihi | dyumatpāvaka | dīdihi |
viśvāsāṁ | gṛhapatirviśāmasi | tvamagne | mānuṣīṇām |
śataṁ | pūrbhiryaviṣṭha | pāhyaṁhasaḥ | sameddhāraṁ | śataṁ | himāḥ | stotṛbhyo | ye | ca | dadati |
tvaṁ | naścitrotyā | vaso | rādhāṁsi | codaya |
asya | rāyastvamagne | rathīrasi | vidā | gādhaṁ | tuce | tu | naḥ |
parṣi | tokaṁ | tanayaṁ | partṛbhiṣṭvamadabdhairaprayutvabhiḥ |
agne | heḻāṁsi | daivyā | yuyodhi | no'devāni | hvarāṁsi | ca |
ā | sakhāyaḥ | sabardughāṁ | dhenumajadhvamupa | navyasā | vacaḥ |
sṛjadhvamanapasphurām |
yā | śardhāya | mārutāya | svabhānave | śravo'mṛtyu | dhukṣata |
yā | mṛḻīke | marutāṁ | turāṇāṁ | yā | sumnairevayāvarī |
bharadvājāyāva | dhukṣata | dvitā |
dhenuṁ | ca | viśvadohasamiṣaṁ | ca | viśvabhojasam |
taṁ | vendraṁ | na | sukratuṁ | varuṇamiva | māyinam |
aryamaṇaṁ | na | mandraṁ | sṛprabhojasaṁ | viṣṇuṁ | na | stuṣādiśe |
tveṣaṁ | śardho | na | mārutaṁ | tuviṣvaṇyanarvāṇaṁ | pūṣaṇaṁ | saṁ | yathā | śatā |
saṁ | sahasrā | kāriṣaccarṣaṇibhyām̐ | āvirgūḻhā | vasū | karatsuvedā | no | vasū | karat |
ā | mā | pūṣannupa | drava | śaṁsiṣaṁ | nu | te | apikarṇāghṛṇe |
aghāryo | arātayaḥ |
mā | kākambīramudvṛho | vanaspatimaśastīrvi | hi | nīnaśaḥ |
mota | sūro | ahaivā | cana | grīvādadhate | veḥ |
dṛteriva | te'vṛkamastu | sakhyam |
acchidrasya | dadhanvataḥ | supūrṇasya | dadhanvataḥ |
paro | hi | martyairasi | samo | devairuta | śriyā |
abhi | khyaḥ | pūṣanpṛtanāsu | nastvamavā | nūnaṁ | yathā | purā |
vāmī | vāmasya | dhūtayaḥ | praṇītirastu | sūnṛtā |
devasya | vā | maruto | martyasya | vejānasya | prayajyavaḥ |
sadyaścidyasya | carkṛtiḥ | pari | dyāṁ | devo | naiti | sūryaḥ |
tveṣaṁ | śavo | dadhire | nāma | yajñiyaṁ | maruto | vṛtrahaṁ | śavo | jyeṣṭhaṁ | vṛtrahaṁ | śavaḥ |
sakṛddha | dyaurajāyata | sakṛdbhūmirajāyata |
pṛśnyā | dugdhaṁ | sakṛtpayastadanyo | nānu | jāyate |
stuṣe | janaṁ | suvrataṁ | navyasībhirgīrbhirmitrāvaruṇā | sumnayantā |
tā | gamantu | teha | śruvantu | sukṣatrāso | varuṇo | mitro | agniḥ |
viśoviśeḍyamadhvareṣvadṛptakratumaratiṁ | yuvatyoḥ |
divaḥ | śiśuṁ | sahasaḥ | sūnumagniṁ | yajñasya | ketumaruṣaṁ | yajadhyai |
aruṣasya | duhitarā | virūpe | stṛbhiranyā | pipiśe | sūro | anyā |
mithasturā | vicarantī | pāvake | manma | śrutaṁ | nakṣata | ṛcyamāne |
pra | vāyumacchā | bṛhatī | manīṣā | bṛhadrayiṁ | viśvavāraṁ | rathaprām |
dyutadyāmā | niyutaḥ | patyamānaḥ | kaviḥ | kavimiyakṣasi | prayajyo |
sa | me | vapuśchadayadaśvinoryo | ratho | virukmānmanasā | yujānaḥ |
yena | narā | nāsatyeṣayadhyai | vartiryāthastanayāya | tmane | ca |
parjanyavātā | vṛṣabhā | pṛthivyāḥ | purīṣāṇi | jinvatamapyāni |
satyaśrutaḥ | kavayo | yasya | gīrbhirjagataḥ | sthātarjagadā | kṛṇudhvam |
pāvīravī | kanyā | citrāyuḥ | sarasvatī | vīrapatnī | dhiyaṁ | dhāt |
gnābhiracchidraṁ | śaraṇaṁ | sajoṣā | durādharṣaṁ | gṛṇate | śarma | yaṁsat |
pathaspathaḥ | paripatiṁ | vacasyā | kāmena | kṛto | abhyānaḻarkam |
sa | no | rāsacchurudhaścandrāgrā | dhiyaṁdhiyaṁ | sīṣadhāti | pra | pūṣā |
prathamabhājaṁ | yaśasaṁ | vayodhāṁ | supāṇiṁ | devaṁ | sugabhastimṛbhvam |
hotā | yakṣadyajataṁ | pastyānāmagnistvaṣṭāraṁ | suhavaṁ | vibhāvā |
bhuvanasya | pitaraṁ | gīrbhirābhī | rudraṁ | divā | vardhayā | rudramaktau |
bṛhantamṛṣvamajaraṁ | suṣumnamṛdhagghuvema | kavineṣitāsaḥ |
ā | yuvānaḥ | kavayo | yajñiyāso | maruto | ganta | gṛṇato | varasyām |
acitraṁ | ciddhi | jinvathā | vṛdhantetthā | nakṣanto | naro | aṅgirasvat |
pra | vīrāya | pra | tavase | turāyājā | yūtheva | paśurakṣirastam |
sa | pispṛśati | tanvi | śrutasya | stṛbhirna | nākaṁ | vacanasya | vipaḥ |
yo | rajāṁsi | vimame | pārthivāni | triścidviṣṇurmanave | bādhitāya |
tasya | te | śarmannupadadyamāne | rāyā | madema | tanvā | tanā | ca |
tanno'hirbudhnyo | adbhirarkaistatparvatastatsavitā | cano | dhāt |
tadoṣadhībhirabhi | rātiṣāco | bhagaḥ | puraṁdhirjinvatu | pra | rāye |
nu | no | rayiṁ | rathyaṁ | carṣaṇiprāṁ | puruvīraṁ | maha | ṛtasya | gopām |
kṣayaṁ | dātājaraṁ | yena | janāntspṛdho | adevīrabhi | ca | kramāma | viśādevīrabhyaśnavāma |
huve | vo | devīmaditiṁ | namobhirmṛḻīkāya | varuṇaṁ | mitramagnim |
abhikṣadāmaryamaṇaṁ | suśevaṁ | trātṝndevāntsavitāraṁ | bhagaṁ | ca |
sujyotiṣaḥ | sūrya | dakṣapitṝnanāgāstve | sumaho | vīhi | devān |
dvijanmāno | ya | ṛtasāpaḥ | satyāḥ | svarvanto | yajatāgnijihvāḥ |
uta | dyāvāpṛthivī | kṣatramuru | bṛhadrodasī | śaraṇaṁ | suṣumne |
mahaskaratho | varivo | yathā | no'sme | kṣayāya | dhiṣaṇe | anehaḥ |
ā | no | rudrasya | sūnavo | namantāmadyā | hūtāso | vasavo'dhṛṣṭāḥ |
yadīmarbhe | mahati | vā | hitāso | bādhe | maruto | ahvāma | devān |
mimyakṣa | yeṣu | rodasī | nu | devī | siṣakti | pūṣābhyardhayajvā |
śrutvā | havaṁ | maruto | yaddha | yātha | bhūmā | rejante | adhvani | pravikte |
abhi | tyaṁ | vīraṁ | girvaṇasamarcendraṁ | brahmaṇā | jaritarnavena |
śravadiddhavamupa | ca | stavāno | rāsadvājām̐ | upa | maho | gṛṇānaḥ |
omānamāpo | mānuṣīramṛktaṁ | dhāta | tokāya | tanayāya | śaṁ | yoḥ |
yūyaṁ | hi | ṣṭhā | bhiṣajo | mātṛtamā | viśvasya | sthāturjagato | janitrīḥ |
ā | no | devaḥ | savitā | trāyamāṇo | hiraṇyapāṇiryajato | jagamyāt |
yo | datravām̐ | uṣaso | na | pratīkaṁ | vyūrṇute | dāśuṣe | vāryāṇi |
uta | tvaṁ | sūno | sahaso | no | adyā | devām̐ | asminnadhvare | vavṛtyāḥ |
syāmahaṁ | te | sadamidrātau | tava | syāmagne'vasā | suvīraḥ |
uta | tyā | me | havamā | jagmyātaṁ | nāsatyā | dhībhiryuvamaṅga | viprā |
atriṁ | na | mahastamaso'mumuktaṁ | tūrvataṁ | narā | duritādabhīke |
te | no | rāyo | dyumato | vājavato | dātāro | bhūta | nṛvataḥ | purukṣoḥ |
daśasyanto | divyāḥ | pārthivāso | gojātāpyā | mṛḻatā | ca | devāḥ |
te | no | rudraḥ | sarasvatī | sajoṣā | mīḻhuṣmanto | viṣṇurmṛḻantu | vāyuḥ |
ṛbhukṣā | vājo | daivyo | vidhātā | parjanyāvātā | pipyatāmiṣaṁ | naḥ |
uta | sya | devaḥ | savitā | bhago | no'pāṁ | napādavatu | dānu | papriḥ |
tvaṣṭā | devebhirjanibhiḥ | sajoṣā | dyaurdevebhiḥ | pṛthivī | samudraiḥ |
uta | no'hirbudhnyaḥ | śṛṇotvajaikapātpṛthivī | samudraḥ |
viśve | devā | ṛtāvṛdho | huvānāḥ | stutā | mantrāḥ | kaviśastāvantu |
evā | napāto | mama | tasya | dhībhirbharadvājābhyarcantyarkaiḥ |
gnā | hutāso | vasavo'dhṛṣṭā | viśve | stutāso | bhūtā | yajatrāḥ |
udu | tyaccakṣurmahi | mitrayorām̐ | eti | priyaṁ | varuṇayoradabdham |
ṛtasya | śuci | darśatamanīkaṁ | rukmo | na | divoditā | vyadyaut |
veda | yastrīṇi | vidathānyeṣāṁ | devānāṁ | janma | sanutarā | ca | vipraḥ |
ṛju | marteṣu | vṛjinā | ca | paśyannabhi | caṣṭe | sūro | aryaivān |
stuṣo | vo | maha | ṛtasya | gopānaditiṁ | mitraṁ | varuṇaṁ | sujātān |
aryamaṇaṁ | bhagamadabdhadhītīnacchā | voce | sadhanyaḥ | pāvakān |
riśādasaḥ | satpatīm̐radabdhānmaho | rājñaḥ | suvasanasya | dātṝn |
yūnaḥ | sukṣatrānkṣayato | divo | nṝnādityānyāmyaditiṁ | duvoyu |
dyauṣpitaḥ | pṛthivi | mātaradhrugagne | bhrātarvasavo | mṛḻatā | naḥ |
viśvādityā | adite | sajoṣāsmabhyaṁ | śarma | bahulaṁ | vi | yanta |
mā | no | vṛkāya | vṛkye | samasmāghāyate | rīradhatā | yajatrāḥ |
yūyaṁ | hi | ṣṭhā | rathyo | nastanūnāṁ | yūyaṁ | dakṣasya | vacaso | babhūva |
mā | vaino | anyakṛtaṁ | bhujema | mā | tatkarma | vasavo | yaccayadhve |
viśvasya | hi | kṣayatha | viśvadevāḥ | svayaṁ | ripustanvaṁ | rīriṣīṣṭa |
namedugraṁ | namā | vivāse | namo | dādhāra | pṛthivīmuta | dyām |
namo | devebhyo | nameśa | eṣāṁ | kṛtaṁ | cideno | namasā | vivāse |
ṛtasya | vo | rathyaḥ | pūtadakṣānṛtasya | pastyasado | adabdhān |
tām̐ | ā | namobhirurucakṣaso | nṝnviśvānvā | name | maho | yajatrāḥ |
te | hi | śreṣṭhavarcasasto | nastiro | viśvāni | duritā | nayanti |
sukṣatrāso | varuṇo | mitro | agnirṛtadhītayo | vakmarājasatyāḥ |
te | nendraḥ | pṛthivī | kṣāma | vardhanpūṣā | bhago | aditiḥ | pañca | janāḥ |
suśarmāṇaḥ | svavasaḥ | sunīthā | bhavantu | naḥ | sutrātrāsaḥ | sugopāḥ |
nū | sadmānaṁ | divyaṁ | naṁśi | devā | bhāradvājaḥ | sumatiṁ | yāti | hotā |
āsānebhiryajamāno | miyedhairdevānāṁ | janma | vasūyurvavanda |
apa | tyaṁ | vṛjinaṁ | ripuṁ | stenamagne | durādhyam |
daviṣṭhamasya | satpate | kṛdhī | sugam |
grāvāṇaḥ | soma | no | hi | kaṁ | sakhitvanāya | vāvaśuḥ |
jahī | nyatriṇaṁ | paṇiṁ | vṛko | hi | ṣaḥ |
yūyaṁ | hi | ṣṭhā | sudānavendrajyeṣṭhā | abhidyavaḥ |
kartā | no | adhvannā | sugaṁ | gopāmā |
api | panthāmaganmahi | svastigāmanehasam |
yena | viśvāḥ | pari | dviṣo | vṛṇakti | vindate | vasu |
na | taddivā | na | pṛthivyānu | manye | na | yajñena | nota | śamībhirābhiḥ |
ubjantu | taṁ | subhvaḥ | parvatāso | ni | hīyatāmatiyājasya | yaṣṭā |
ati | vā | yo | maruto | manyate | no | brahma | vā | yaḥ | kriyamāṇaṁ | ninitsāt |
tapūṁṣi | tasmai | vṛjināni | santu | brahmadviṣamabhi | taṁ | śocatu | dyauḥ |
kimaṅga | tvā | brahmaṇaḥ | soma | gopāṁ | kimaṅga | tvāhurabhiśastipāṁ | naḥ |
kimaṅga | naḥ | paśyasi | nidyamānānbrahmadviṣe | tapuṣiṁ | hetimasya |
avantu | māmuṣaso | jāyamānāvantu | mā | sindhavaḥ | pinvamānāḥ |
avantu | mā | parvatāso | dhruvāso'vantu | mā | pitaro | devahūtau |
viśvadānīṁ | sumanasaḥ | syāma | paśyema | nu | sūryamuccarantam |
tathā | karadvasupatirvasūnāṁ | devām̐ | ohāno'vasāgamiṣṭhaḥ |
indro | nediṣṭhamavasāgamiṣṭhaḥ | sarasvatī | sindhubhiḥ | pinvamānā |
parjanyo | nauṣadhībhirmayobhuragniḥ | suśaṁsaḥ | suhavaḥ | piteva |
viśve | devāsā | gata | śṛṇutā | memaṁ | havam |
edaṁ | barhirni | ṣīdata |
yo | vo | devā | ghṛtasnunā | havyena | pratibhūṣati |
taṁ | viśvopa | gacchatha |
upa | naḥ | sūnavo | giraḥ | śṛṇvantvamṛtasya | ye |
sumṛḻīkā | bhavantu | naḥ |
viśve | devā | ṛtāvṛdha | ṛtubhirhavanaśrutaḥ |
juṣantāṁ | yujyaṁ | payaḥ |
stotramindro | marudgaṇastvaṣṭṛmānmitro | aryamā |
imā | havyā | juṣanta | naḥ |
imaṁ | no | agne | adhvaraṁ | hotarvayunaśo | yaja |
cikitvāndaivyaṁ | janam |
viśve | devāḥ | śṛṇutemaṁ | havaṁ | me | ye | antarikṣe | yopa | dyavi | ṣṭha |
ye | agnijihvota | vā | yajatrāsadyāsminbarhiṣi | mādayadhvam |
viśve | devā | mama | śṛṇvantu | yajñiyobhe | rodasī | apāṁ | napācca | manma |
mā | vo | vacāṁsi | paricakṣyāṇi | vocaṁ | sumneṣvidvo | antamā | madema |
ye | ke | ca | jmā | mahino | ahimāyā | divo | jajñire | apāṁ | sadhasthe |
te | asmabhyamiṣaye | viśvamāyuḥ | kṣaposrā | varivasyantu | devāḥ |
agnīparjanyāvavataṁ | dhiyaṁ | me'sminhave | suhavā | suṣṭutiṁ | naḥ |
iḻāmanyo | janayadgarbhamanyaḥ | prajāvatīriṣā | dhattamasme |
stīrṇe | barhiṣi | samidhāne | agnau | sūktena | mahā | namasā | vivāse |
asminno | adya | vidathe | yajatrā | viśve | devā | haviṣi | mādayadhvam |
vayamu | tvā | pathaspate | rathaṁ | na | vājasātaye |
dhiye | pūṣannayujmahi |
abhi | no | naryaṁ | vasu | vīraṁ | prayatadakṣiṇam |
vāmaṁ | gṛhapatiṁ | naya |
aditsantaṁ | cidāghṛṇe | pūṣandānāya | codaya |
paṇeścidvi | mradā | manaḥ |
vi | patho | vājasātaye | cinuhi | vi | mṛdho | jahi |
sādhantāmugra | no | dhiyaḥ |
pari | tṛndhi | paṇīnāmārayā | hṛdayā | kave |
athemasmabhyaṁ | randhaya |
vi | pūṣannārayā | tuda | paṇericcha | hṛdi | priyam |
athemasmabhyaṁ | randhaya |
ā | rikha | kikirā | kṛṇu | paṇīnāṁ | hṛdayā | kave |
athemasmabhyaṁ | randhaya |
yāṁ | pūṣanbrahmacodanīmārāṁ | bibharṣyāghṛṇe |
tayā | samasya | hṛdayamā | rikha | kikirā | kṛṇu |
yā | te | aṣṭrā | goopaśāghṛṇe | paśusādhanī |
tasyāste | sumnamīmahe |
uta | no | goṣaṇiṁ | dhiyamaśvasāṁ | vājasāmuta |
nṛvatkṛṇuhi | vītaye |
saṁ | pūṣanviduṣā | naya | yo | añjasānuśāsati |
yaivedamiti | bravat |
samu | pūṣṇā | gamemahi | yo | gṛhām̐ | abhiśāsati |
imaiveti | ca | bravat |
pūṣṇaścakraṁ | na | riṣyati | na | kośo'va | padyate |
no | asya | vyathate | paviḥ |
yo | asmai | haviṣāvidhanna | taṁ | pūṣāpi | mṛṣyate |
prathamo | vindate | vasu |
pūṣā | gānvetu | naḥ | pūṣā | rakṣatvarvataḥ |
pūṣā | vājaṁ | sanotu | naḥ |
pūṣannanu | pra | gehi | yajamānasya | sunvataḥ |
asmākaṁ | stuvatāmuta |
mākirneśanmākīṁ | riṣanmākīṁ | saṁ | śāri | kevaṭe |
athāriṣṭābhirā | gahi |
śṛṇvantaṁ | pūṣaṇaṁ | vayamiryamanaṣṭavedasam |
īśānaṁ | rāyemahe |
pūṣantava | vrate | vayaṁ | na | riṣyema | kadā | cana |
stotārasteha | smasi |
pari | pūṣā | parastāddhastaṁ | dadhātu | dakṣiṇam |
punarno | naṣṭamājatu |
ehi | vāṁ | vimuco | napādāghṛṇe | saṁ | sacāvahai |
rathīrṛtasya | no | bhava |
rathītamaṁ | kapardinamīśānaṁ | rādhaso | mahaḥ |
rāyaḥ | sakhāyamīmahe |
rāyo | dhārāsyāghṛṇe | vaso | rāśirajāśva |
dhīvatodhīvataḥ | sakhā |
pūṣaṇaṁ | nvajāśvamupa | stoṣāma | vājinam |
svasuryo | jārocyate |
māturdidhiṣumabravaṁ | svasurjāraḥ | śṛṇotu | naḥ |
bhrātendrasya | sakhā | mama |
ājāsaḥ | pūṣaṇaṁ | rathe | niśṛmbhāste | janaśriyam |
devaṁ | vahantu | bibhrataḥ |
yainamādideśati | karambhāditi | pūṣaṇam |
na | tena | devādiśe |
uta | ghā | sa | rathītamaḥ | sakhyā | satpatiryujā |
indro | vṛtrāṇi | jighnate |
utādaḥ | paruṣe | gavi | sūraścakraṁ | hiraṇyayam |
nyairayadrathītamaḥ |
yadadya | tvā | puruṣṭuta | bravāma | dasra | mantumaḥ |
tatsu | no | manma | sādhaya |
imaṁ | ca | no | gaveṣaṇaṁ | sātaye | sīṣadho | gaṇam |
ārātpūṣannasi | śrutaḥ |
ā | te | svastimīmahāreaghāmupāvasum |
adyā | ca | sarvatātaye | śvaśca | sarvatātaye |
indrā | nu | pūṣaṇā | vayaṁ | sakhyāya | svastaye |
huvema | vājasātaye |
somamanyopāsadatpātave | camvoḥ | sutam |
karambhamanyecchati |
ajānyasya | vahnayo | harī | anyasya | saṁbhṛtā |
tābhyāṁ | vṛtrāṇi | jighnate |
yadindro | anayadrito | mahīrapo | vṛṣantamaḥ |
tatra | pūṣābhavatsacā |
tāṁ | pūṣṇaḥ | sumatiṁ | vayaṁ | vṛkṣasya | pra | vayāmiva |
indrasya | cā | rabhāmahe |
utpūṣaṇaṁ | yuvāmahe'bhīśūm̐riva | sārathiḥ |
mahyendraṁ | svastaye |
śukraṁ | te | anyadyajataṁ | te | anyadviṣurūpe | ahanī | dyaurivāsi |
viśvā | hi | māyāvasi | svadhāvo | bhadrā | te | pūṣanniha | rātirastu |
ajāśvaḥ | paśupā | vājapastyo | dhiyaṁjinvo | bhuvane | viśve | arpitaḥ |
aṣṭrāṁ | pūṣā | śithirāmudvarīvṛjatsaṁcakṣāṇo | bhuvanā | deveyate |
yāste | pūṣannāvo | antaḥ | samudre | hiraṇyayīrantarikṣe | caranti |
tābhiryāsi | dūtyāṁ | sūryasya | kāmena | kṛta | śravecchamānaḥ |
pūṣā | subandhurdivā | pṛthivyeḻaspatirmaghavā | dasmavarcāḥ |
yaṁ | devāso | adaduḥ | sūryāyai | kāmena | kṛtaṁ | tavasaṁ | svañcam |
pra | nu | vocā | suteṣu | vāṁ | vīryā | yāni | cakrathuḥ |
hatāso | vāṁ | pitaro | devaśatravendrāgnī | jīvatho | yuvam |
baḻitthā | mahimā | vāmindrāgnī | paniṣṭhā |
samāno | vāṁ | janitā | bhrātarā | yuvaṁ | yamāvihehamātarā |
okivāṁsā | sute | sacām̐ | aśvā | saptīvādane |
indrā | nvagnī | avaseha | vajriṇā | vayaṁ | devā | havāmahe |
yendrāgnī | suteṣu | vāṁ | stavatteṣvṛtāvṛdhā |
joṣavākaṁ | vadataḥ | pajrahoṣiṇā | na | devā | bhasathaścana |
indrāgnī | ko | asya | vāṁ | devau | martaściketati |
viṣūco | aśvānyuyujāneyata | ekaḥ | samānā | rathe |
indrāgnī | apādiyaṁ | pūrvāgātpadvatībhyaḥ |
hitvī | śiro | jihvayā | vāvadaccarattriṁśatpadā | nyakramīt |
indrāgnī | ā | hi | tanvate | naro | dhanvāni | bāhvoḥ |
mā | no | asminmahādhane | parā | varktaṁ | gaviṣṭiṣu |
indrāgnī | tapanti | māghāryo | arātayaḥ |
apa | dveṣāṁsyā | kṛtaṁ | yuyutaṁ | sūryādadhi |
indrāgnī | yuvorapi | vasu | divyāni | pārthivā |
ā | neha | pra | yacchataṁ | rayiṁ | viśvāyupoṣasam |
indrāgnī | ukthavāhasā | stomebhirhavanaśrutā |
viśvābhirgīrbhirā | gatamasya | somasya | pītaye |
śnathadvṛtramuta | sanoti | vājamindrā | yo | agnī | sahurī | saparyāt |
irajyantā | vasavyasya | bhūreḥ | sahastamā | sahasā | vājayantā |
tā | yodhiṣṭamabhi | gendra | nūnamapaḥ | svaruṣaso | agnoḻhāḥ |
diśaḥ | svaruṣasendra | citrāpo | gāgne | yuvase | niyutvān |
ā | vṛtrahaṇā | vṛtrahabhiḥ | śuṣmairindra | yātaṁ | namobhiragne | arvāk |
yuvaṁ | rādhobhirakavebhirindrāgne | asme | bhavatamuttamebhiḥ |
tā | huve | yayoridaṁ | papne | viśvaṁ | purā | kṛtam |
indrāgnī | na | mardhataḥ |
ugrā | vighaninā | mṛdhendrāgnī | havāmahe |
tā | no | mṛḻātedṛśe |
hato | vṛtrāṇyāryā | hato | dāsāni | satpatī |
hato | viśvāpa | dviṣaḥ |
indrāgnī | yuvāmime'bhi | stomānūṣata |
pibataṁ | śaṁbhuvā | sutam |
yā | vāṁ | santi | puruspṛho | niyuto | dāśuṣe | narā |
indrāgnī | tābhirā | gatam |
tābhirā | gacchataṁ | naropedaṁ | savanaṁ | sutam |
indrāgnī | somapītaye |
tamīḻiṣva | yo | arciṣā | vanā | viśvā | pariṣvajat |
kṛṣṇā | kṛṇoti | jihvayā |
yeddha | āvivāsati | sumnamindrasya | martyaḥ |
dyumnāya | sutarāpaḥ |
tā | no | vājavatīriṣāśūnpipṛtamarvataḥ |
indramagniṁ | ca | voḻhave |
ubhā | vāmindrāgnī | āhuvadhyobhā | rādhasaḥ | saha | mādayadhyai |
ubhā | dātārāviṣāṁ | rayīṇāmubhā | vājasya | sātaye | huve | vām |
ā | no | gavyebhiraśvyairvasavyairupa | gacchatam |
sakhāyau | devau | sakhyāya | śaṁbhuvendrāgnī | tā | havāmahe |
indrāgnī | śṛṇutaṁ | havaṁ | yajamānasya | sunvataḥ |
vītaṁ | havyānyā | gataṁ | pibataṁ | somyaṁ | madhu |
iyamadadādrabhasamṛṇacyutaṁ | divodāsaṁ | vadhryaśvāya | dāśuṣe |
yā | śaśvantamācakhādāvasaṁ | paṇiṁ | tā | te | dātrāṇi | taviṣā | sarasvati |
iyaṁ | śuṣmebhirbisakhevārujatsānu | girīṇāṁ | taviṣebhirūrmibhiḥ |
pārāvataghnīmavase | suvṛktibhiḥ | sarasvatīmā | vivāsema | dhītibhiḥ |
sarasvati | devanido | ni | barhaya | prajāṁ | viśvasya | bṛsayasya | māyinaḥ |
uta | kṣitibhyo'vanīravindo | viṣamebhyo | asravo | vājinīvati |
pra | ṇo | devī | sarasvatī | vājebhirvājinīvatī |
dhīnāmavitryavatu |
yastvā | devi | sarasvatyupabrūte | dhane | hite |
indraṁ | na | vṛtratūrye |
tvaṁ | devi | sarasvatyavā | vājeṣu | vājini |
radā | pūṣeva | naḥ | sanim |
uta | syā | naḥ | sarasvatī | ghorā | hiraṇyavartaniḥ |
vṛtraghnī | vaṣṭi | suṣṭutim |
yasyānanto | ahrutastveṣaścariṣṇurarṇavaḥ |
amaścarati | roruvat |
sā | no | viśvāti | dviṣaḥ | svasṝranyā | ṛtāvarī |
atannaheva | sūryaḥ |
uta | naḥ | priyā | priyāsu | saptasvasā | sujuṣṭā |
sarasvatī | stomyā | bhūt |
āpapruṣī | pārthivānyuru | rajo | antarikṣam |
sarasvatī | nidaspātu |
triṣadhasthā | saptadhātuḥ | pañca | jātā | vardhayantī |
vājevāje | havyā | bhūt |
pra | yā | mahimnā | mahināsu | cekite | dyumnebhiranyāpasāmapastamā |
ratheva | bṛhatī | vibhvane | kṛtopastutyā | cikituṣā | sarasvatī |
sarasvatyabhi | no | neṣi | vasyo | māpa | spharīḥ | payasā | mā | nā | dhak |
juṣasva | naḥ | sakhyā | veśyā | ca | mā | tvatkṣetrāṇyaraṇāni | ganma |
stuṣe | narā | divo | asya | prasantāśvinā | huve | jaramāṇo | arkaiḥ |
yā | sadyosrā | vyuṣi | jmo | antānyuyūṣataḥ | paryurū | varāṁsi |
tā | yajñamā | śucibhiścakramāṇā | rathasya | bhānuṁ | rurucū | rajobhiḥ |
purū | varāṁsyamitā | mimānāpo | dhanvānyati | yātho | ajrān |
tā | ha | tyadvartiryadaradhramugretthā | dhiyohathuḥ | śaśvadaśvaiḥ |
manojavebhiriṣiraiḥ | śayadhyai | pari | vyathirdāśuṣo | martyasya |
tā | navyaso | jaramāṇasya | manmopa | bhūṣato | yuyujānasaptī |
śubhaṁ | pṛkṣamiṣamūrjaṁ | vahantā | hotā | yakṣatpratno | adhrugyuvānā |
tā | valgū | dasrā | puruśākatamā | pratnā | navyasā | vacasā | vivāse |
yā | śaṁsate | stuvate | śaṁbhaviṣṭhā | babhūvaturgṛṇate | citrarātī |
tā | bhujyuṁ | vibhiradbhyaḥ | samudrāttugrasya | sūnumūhathū | rajobhiḥ |
areṇubhiryojanebhirbhujantā | patatribhirarṇaso | nirupasthāt |
vi | jayuṣā | rathyā | yātamadriṁ | śrutaṁ | havaṁ | vṛṣaṇā | vadhrimatyāḥ |
daśasyantā | śayave | pipyathurgāmiti | cyavānā | sumatiṁ | bhuraṇyū |
yadrodasī | pradivo | asti | bhūmā | heḻo | devānāmuta | martyatrā |
tadādityā | vasavo | rudriyāso | rakṣoyuje | tapuraghaṁ | dadhāta |
yeṁ | rājānāvṛtuthā | vidadhadrajaso | mitro | varuṇaściketat |
gambhīrāya | rakṣase | hetimasya | droghāya | cidvacasānavāya |
antaraiścakraistanayāya | vartirdyumatā | yātaṁ | nṛvatā | rathena |
sanutyena | tyajasā | martyasya | vanuṣyatāmapi | śīrṣā | vavṛktam |
ā | paramābhiruta | madhyamābhirniyudbhiryātamavamābhirarvāk |
dṛḻhasya | cidgomato | vi | vrajasya | duro | vartaṁ | gṛṇate | citrarātī |
kva | tyā | valgū | puruhūtādya | dūto | na | stomo'vidannamasvān |
ā | yo | arvāṅnāsatyā | vavarta | preṣṭhā | hyasatho | asya | manman |
araṁ | me | gantaṁ | havanāyāsmai | gṛṇānā | yathā | pibātho | andhaḥ |
pari | ha | tyadvartiryātho | riṣo | na | yatparo | nāntarastuturyāt |
akāri | vāmandhaso | varīmannastāri | barhiḥ | suprāyaṇatamam |
uttānahasto | yuvayurvavandā | vāṁ | nakṣanto | adrayāñjan |
ūrdhvo | vāmagniradhvareṣvasthātpra | rātireti | jūrṇinī | ghṛtācī |
pra | hotā | gūrtamanorāṇo'yukta | yo | nāsatyā | havīman |
adhi | śriye | duhitā | sūryasya | rathaṁ | tasthau | purubhujā | śatotim |
pra | māyābhirmāyinā | bhūtamatra | narā | nṛtū | janimanyajñiyānām |
yuvaṁ | śrībhirdarśatābhirābhiḥ | śubhe | puṣṭimūhathuḥ | sūryāyāḥ |
pra | vāṁ | vayo | vapuṣe'nu | paptannakṣadvāṇī | suṣṭutā | dhiṣṇyā | vām |
ā | vāṁ | vayo'śvāso | vahiṣṭhābhi | prayo | nāsatyā | vahantu |
pra | vāṁ | ratho | manojavāsarjīṣaḥ | pṛkṣeṣidho | anu | pūrvīḥ |
puru | hi | vāṁ | purubhujā | deṣṇaṁ | dhenuṁ | neṣaṁ | pinvatamasakrām |
stutaśca | vāṁ | mādhvī | suṣṭutiśca | rasāśca | ye | vāmanu | rātimagman |
uta | ma | ṛjre | purayasya | raghvī | sumīḻhe | śataṁ | peruke | ca | pakvā |
śāṇḍo | dāddhiraṇinaḥ | smaddiṣṭīndaśa | vaśāso | abhiṣāca | ṛṣvān |
saṁ | vāṁ | śatā | nāsatyā | sahasrāśvānāṁ | purupanthā | gire | dāt |
bharadvājāya | vīra | nū | gire | dāddhatā | rakṣāṁsi | purudaṁsasā | syuḥ |
ā | vāṁ | sumne | varimantsūribhiḥ | ṣyām |
udu | śriyoṣaso | rocamānāsthurapāṁ | normayo | ruśantaḥ |
kṛṇoti | viśvā | supathā | sugānyabhūdu | vasvī | dakṣiṇā | maghonī |
bhadrā | dadṛkṣorviyā | vi | bhāsyutte | śocirbhānavo | dyāmapaptan |
āvirvakṣaḥ | kṛṇuṣe | śumbhamānoṣo | devi | rocamānā | mahobhiḥ |
vahanti | sīmaruṇāso | ruśanto | gāvaḥ | subhagāmurviyā | prathānām |
apejate | śūro | asteva | śatrūnbādhate | tamo | ajiro | na | voḻhā |
sugota | te | supathā | parvateṣvavāte | apastarasi | svabhāno |
sā | nā | vaha | pṛthuyāmannṛṣve | rayiṁ | divo | duhitariṣayadhyai |
sā | vaha | yokṣabhiravātoṣo | varaṁ | vahasi | joṣamanu |
tvaṁ | divo | duhitaryā | ha | devī | pūrvahūtau | maṁhanā | darśatā | bhūḥ |
utte | vayaścidvasaterapaptannaraśca | ye | pitubhājo | vyuṣṭau |
amā | sate | vahasi | bhūri | vāmamuṣo | devi | dāśuṣe | martyāya |
eṣā | syā | no | duhitā | divojāḥ | kṣitīrucchantī | mānuṣīrajīgaḥ |
yā | bhānunā | ruśatā | rāmyāsvajñāyi | tirastamasaścidaktūn |
vi | tadyayuraruṇayugbhiraśvaiścitraṁ | bhāntyuṣasaścandrarathāḥ |
agraṁ | yajñasya | bṛhato | nayantīrvi | tā | bādhante | tamormyāyāḥ |
śravo | vājamiṣamūrjaṁ | vahantīrni | dāśuṣoṣaso | martyāya |
maghonīrvīravatpatyamānāvo | dhāta | vidhate | ratnamadya |
idā | hi | vo | vidhate | ratnamastīdā | vīrāya | dāśuṣoṣāsaḥ |
idā | viprāya | jarate | yadukthā | ni | ṣma | māvate | vahathā | purā | cit |
idā | hi | toṣo | adrisāno | gotrā | gavāmaṅgiraso | gṛṇanti |
vyarkeṇa | bibhidurbrahmaṇā | ca | satyā | nṛṇāmabhavaddevahūtiḥ |
ucchā | divo | duhitaḥ | pratnavanno | bharadvājavadvidhate | maghoni |
suvīraṁ | rayiṁ | gṛṇate | rirīhyurugāyamadhi | dhehi | śravo | naḥ |
vapurnu | taccikituṣe | cidastu | samānaṁ | nāma | dhenu | patyamānam |
marteṣvanyaddohase | pīpāya | sakṛcchukraṁ | duduhe | pṛśnirūdhaḥ |
ye | agnayo | na | śośucannidhānā | dviryattrirmaruto | vāvṛdhanta |
areṇavo | hiraṇyayāsaiṣāṁ | sākaṁ | nṛmṇaiḥ | pauṁsyebhiśca | bhūvan |
rudrasya | ye | mīḻhuṣaḥ | santi | putrā | yām̐śco | nu | dādhṛvirbharadhyai |
vide | hi | mātā | maho | mahī | ṣā | setpṛśniḥ | subhve | garbhamādhāt |
na | yeṣante | januṣo'yā | nvantaḥ | santo'vadyāni | punānāḥ |
niryadduhre | śucayo'nu | joṣamanu | śriyā | tanvamukṣamāṇāḥ |
makṣū | na | yeṣu | dohase | cidayā | nāma | dhṛṣṇu | mārutaṁ | dadhānāḥ |
na | ye | staunāyāso | mahnā | nū | citsudānurava | yāsadugrān |
tedugrāḥ | śavasā | dhṛṣṇuṣeṇobhe | yujanta | rodasī | sumeke |
adha | smaiṣu | rodasī | svaśocirāmavatsu | tasthau | na | rokaḥ |
aneno | vo | maruto | yāmo | astvanaśvaścidyamajatyarathīḥ |
anavaso | anabhīśū | rajastūrvi | rodasī | pathyā | yāti | sādhan |
nāsya | vartā | na | tarutā | nvasti | maruto | yamavatha | vājasātau |
toke | vā | goṣu | tanaye | yamapsu | sa | vrajaṁ | dartā | pārye | adha | dyoḥ |
pra | citramarkaṁ | gṛṇate | turāya | mārutāya | svatavase | bharadhvam |
ye | sahāṁsi | sahasā | sahante | rejate | agne | pṛthivī | makhebhyaḥ |
tviṣīmanto | adhvarasyeva | didyuttṛṣucyavaso | juhvo | nāgneḥ |
arcatrayo | dhunayo | na | vīrā | bhrājajjanmāno | maruto | adhṛṣṭāḥ |
taṁ | vṛdhantaṁ | mārutaṁ | bhrājadṛṣṭiṁ | rudrasya | sūnuṁ | havasā | vivāse |
divaḥ | śardhāya | śucayo | manīṣā | girayo | nāpogrā | aspṛdhran |
viśveṣāṁ | vaḥ | satāṁ | jyeṣṭhatamā | gīrbhirmitrāvaruṇā | vāvṛdhadhyai |
saṁ | yā | raśmeva | yamaturyamiṣṭhā | dvā | janām̐ | asamā | bāhubhiḥ | svaiḥ |
iyaṁ | madvāṁ | pra | stṛṇīte | manīṣopa | priyā | namasā | barhiraccha |
yantaṁ | no | mitrāvaruṇāvadhṛṣṭaṁ | chardiryadvāṁ | varūthyaṁ | sudānū |
ā | yātaṁ | mitrāvaruṇā | suśastyupa | priyā | namasā | hūyamānā |
saṁ | yāvapnaḥstho | apaseva | janāñchrudhīyataścidyatatho | mahitvā |
aśvā | na | yā | vājinā | pūtabandhū | ṛtā | yadgarbhamaditirbharadhyai |
pra | yā | mahi | mahāntā | jāyamānā | ghorā | martāya | ripave | ni | dīdhaḥ |
viśve | yadvāṁ | maṁhanā | mandamānāḥ | kṣatraṁ | devāso | adadhuḥ | sajoṣāḥ |
pari | yadbhūtho | rodasī | cidurvī | santi | spaśo | adabdhāso | amūrāḥ |
tā | hi | kṣatraṁ | dhārayethe | anu | dyūndṛṁhethe | sānumupamādiva | dyoḥ |
dṛḻho | nakṣatrota | viśvadevo | bhūmimātāndyāṁ | dhāsināyoḥ |
tā | vigraṁ | dhaithe | jaṭharaṁ | pṛṇadhyā | yatsadma | sabhṛtayaḥ | pṛṇanti |
na | mṛṣyante | yuvatayo'vātā | vi | yatpayo | viśvajinvā | bharante |
tā | jihvayā | sadamedaṁ | sumedhā | yadvāṁ | satyo | aratirṛte | bhūt |
tadvāṁ | mahitvaṁ | ghṛtānnāvastu | yuvaṁ | dāśuṣe | vi | cayiṣṭamaṁhaḥ |
pra | yadvāṁ | mitrāvaruṇā | spūrdhanpriyā | dhāma | yuvadhitā | minanti |
na | ye | devāsauhasā | na | martāyajñasāco | apyo | na | putrāḥ |
vi | yadvācaṁ | kīstāso | bharante | śaṁsanti | ke | cinnivido | manānāḥ |
ādvāṁ | bravāma | satyānyukthā | nakirdevebhiryatatho | mahitvā |
avoritthā | vāṁ | chardiṣo | abhiṣṭau | yuvormitrāvaruṇāvaskṛdhoyu |
anu | yadgāvaḥ | sphurānṛjipyaṁ | dhṛṣṇuṁ | yadraṇe | vṛṣaṇaṁ | yunajan |
śruṣṭī | vāṁ | yajñodyataḥ | sajoṣā | manuṣvadvṛktabarhiṣo | yajadhyai |
ā | yendrāvaruṇāviṣe | adya | mahe | sumnāya | mahāvavartat |
tā | hi | śreṣṭhā | devatātā | tujā | śūrāṇāṁ | śaviṣṭhā | tā | hi | bhūtam |
maghonāṁ | maṁhiṣṭhā | tuviśuṣma | ṛtena | vṛtraturā | sarvasenā |
tā | gṛṇīhi | namasyebhiḥ | śūṣaiḥ | sumnebhirindrāvaruṇā | cakānā |
vajreṇānyaḥ | śavasā | hanti | vṛtraṁ | siṣaktyanyo | vṛjaneṣu | vipraḥ |
gnāśca | yannaraśca | vāvṛdhanta | viśve | devāso | narāṁ | svagūrtāḥ |
praibhyendrāvaruṇā | mahitvā | dyauśca | pṛthivi | bhūtamurvī |
setsudānuḥ | svavām̐ | ṛtāvendrā | yo | vāṁ | varuṇa | dāśati | tman |
iṣā | sa | dviṣastareddāsvānvaṁsadrayiṁ | rayivataśca | janān |
yaṁ | yuvaṁ | dāśvadhvarāya | devā | rayiṁ | dhattho | vasumantaṁ | purukṣum |
asme | sendrāvaruṇāvapi | ṣyātpra | yo | bhanakti | vanuṣāmaśastīḥ |
uta | naḥ | sutrātro | devagopāḥ | sūribhyendrāvaruṇā | rayiḥ | ṣyāt |
yeṣāṁ | śuṣmaḥ | pṛtanāsu | sāhvānpra | sadyo | dyumnā | tirate | taturiḥ |
nū | nendrāvaruṇā | gṛṇānā | pṛṅktaṁ | rayiṁ | sauśravasāya | devā |
itthā | gṛṇanto | mahinasya | śardho'po | na | nāvā | duritā | tarema |
pra | samrāje | bṛhate | manma | nu | priyamarca | devāya | varuṇāya | saprathaḥ |
ayaṁ | yorvī | mahinā | mahivrataḥ | kratvā | vibhātyajaro | na | śociṣā |
indrāvaruṇā | sutapāvimaṁ | sutaṁ | somaṁ | pibataṁ | madyaṁ | dhṛtavratā |
yuvo | ratho | adhvaraṁ | devavītaye | prati | svasaramupa | yāti | pītaye |
indrāvaruṇā | madhumattamasya | vṛṣṇaḥ | somasya | vṛṣaṇā | vṛṣethām |
idaṁ | vāmandhaḥ | pariṣiktamasme | āsadyāsminbarhiṣi | mādayethām |
saṁ | vāṁ | karmaṇā | samiṣā | hinomīndrāviṣṇū | apasaspāre | asya |
juṣethāṁ | yajñaṁ | draviṇaṁ | ca | dhattamariṣṭairnaḥ | pathibhiḥ | pārayantā |
yā | viśvāsāṁ | janitārā | matīnāmindrāviṣṇū | kalaśā | somadhānā |
pra | vāṁ | giraḥ | śasyamānāvantu | pra | stomāso | gīyamānāso | arkaiḥ |
indrāviṣṇū | madapatī | madānāmā | somaṁ | yātaṁ | draviṇo | dadhānā |
saṁ | vāmañjantvaktubhirmatīnāṁ | saṁ | stomāsaḥ | śasyamānāsokthaiḥ |
ā | vāmaśvāso | abhimātiṣāhendrāviṣṇū | sadhamādo | vahantu |
juṣethāṁ | viśvā | havanā | matīnāmupa | brahmāṇi | śṛṇutaṁ | giro | me |
indrāviṣṇū | tatpanayāyyaṁ | vāṁ | somasya | madoru | cakramāthe |
akṛṇutamantarikṣaṁ | varīyo'prathataṁ | jīvase | no | rajāṁsi |
indrāviṣṇū | haviṣā | vāvṛdhānāgrādvānā | namasā | rātahavyā |
ghṛtāsutī | draviṇaṁ | dhattamasme | samudraḥ | sthaḥ | kalaśaḥ | somadhānaḥ |
indrāviṣṇū | pibataṁ | madhvo | asya | somasya | dasrā | jaṭharaṁ | pṛṇethām |
ā | vāmandhāṁsi | madirāṇyagmannupa | brahmāṇi | śṛṇutaṁ | havaṁ | me |
ubhā | jigyathurna | parā | jayethe | na | parā | jigye | kataraścanainoḥ |
indraśca | viṣṇo | yadapaspṛdhethāṁ | tredhā | sahasraṁ | vi | tadairayethām |
ghṛtavatī | bhuvanānāmabhiśriyorvī | pṛthvī | madhudughe | supeśasā |
dyāvāpṛthivī | varuṇasya | dharmaṇā | viṣkabhite | ajare | bhūriretasā |
asaścantī | bhūridhāre | payasvatī | ghṛtaṁ | duhāte | sukṛte | śucivrate |
rājantī | asya | bhuvanasya | rodasī | asme | retaḥ | siñcataṁ | yanmanurhitam |
yo | vāmṛjave | kramaṇāya | rodasī | marto | dadāśa | dhiṣaṇe | sa | sādhati |
pra | prajābhirjāyate | dharmaṇaspari | yuvoḥ | siktā | viṣurūpāṇi | savratā |
ghṛtena | dyāvāpṛthivī | abhīvṛte | ghṛtaśriyā | ghṛtapṛcā | ghṛtāvṛdhā |
urvī | pṛthvī | hotṛvūrye | purohite | te | idvipreḻate | sumnamiṣṭaye |
madhu | no | dyāvāpṛthivī | mimikṣatāṁ | madhuścutā | madhudughe | madhuvrate |
dadhāne | yajñaṁ | draviṇaṁ | ca | devatā | mahi | śravo | vājamasme | suvīryam |
ūrjaṁ | no | dyauśca | pṛthivī | ca | pinvatāṁ | pitā | mātā | viśvavidā | sudaṁsasā |
saṁrarāṇe | rodasī | viśvaśambhuvā | saniṁ | vājaṁ | rayimasme | saminvatām |
udu | ṣya | devaḥ | savitā | hiraṇyayā | bāhū | ayaṁsta | savanāya | sukratuḥ |
ghṛtena | pāṇī | abhi | pruṣṇute | makho | yuvā | sudakṣo | rajaso | vidharmaṇi |
devasya | vayaṁ | savituḥ | savīmani | śreṣṭhe | syāma | vasunaśca | dāvane |
yo | viśvasya | dvipado | yaścatuṣpado | niveśane | prasave | cāsi | bhūmanaḥ |
adabdhebhiḥ | savitaḥ | pāyubhiṣṭvaṁ | śivebhiradya | pari | pāhi | no | gayam |
hiraṇyajihvaḥ | suvitāya | navyase | rakṣā | mākirno | aghaśaṁseśata |
udu | ṣya | devaḥ | savitā | damūnā | hiraṇyapāṇiḥ | pratidoṣamasthāt |
ayohanuryajato | mandrajihvā | dāśuṣe | suvati | bhūri | vāmam |
udū | ayām̐ | upavakteva | bāhū | hiraṇyayā | savitā | supratīkā |
divo | rohāṁsyaruhatpṛthivyārīramatpatayatkaccidabhvam |
vāmamadya | savitarvāmamu | śvo | divedive | vāmamasmabhyaṁ | sāvīḥ |
vāmasya | hi | kṣayasya | deva | bhūrerayā | dhiyā | vāmabhājaḥ | syāma |
indrāsomā | mahi | tadvāṁ | mahitvaṁ | yuvaṁ | mahāni | prathamāni | cakrathuḥ |
yuvaṁ | sūryaṁ | vividathuryuvaṁ | svarviśvā | tamāṁsyahataṁ | nidaśca |
indrāsomā | vāsayathoṣāsamutsūryaṁ | nayatho | jyotiṣā | saha |
upa | dyāṁ | skambhathuḥ | skambhanenāprathataṁ | pṛthivīṁ | mātaraṁ | vi |
indrāsomāvahimapaḥ | pariṣṭhāṁ | hatho | vṛtramanu | vāṁ | dyauramanyata |
prārṇāṁsyairayataṁ | nadīnāmā | samudrāṇi | paprathuḥ | purūṇi |
indrāsomā | pakvamāmāsvantarni | gavāmiddadhathurvakṣaṇāsu |
jagṛbhathuranapinaddhamāsu | ruśaccitrāsu | jagatīṣvantaḥ |
indrāsomā | yuvamaṅga | tarutramapatyasācaṁ | śrutyaṁ | rarāthe |
yuvaṁ | śuṣmaṁ | naryaṁ | carṣaṇibhyaḥ | saṁ | vivyathuḥ | pṛtanāṣāhamugrā |
yo | adribhitprathamajā | ṛtāvā | bṛhaspatirāṅgiraso | haviṣmān |
dvibarhajmā | prāgharmasatpitā | nā | rodasī | vṛṣabho | roravīti |
janāya | cidyevata | u | lokaṁ | bṛhaspatirdevahūtau | cakāra |
ghnanvṛtrāṇi | vi | puro | dardarīti | jayañchatrūm̐ramitrānpṛtsu | sāhan |
bṛhaspatiḥ | samajayadvasūni | maho | vrajāngomato | devaiṣaḥ |
apaḥ | siṣāsantsvarapratīto | bṛhaspatirhantyamitramarkaiḥ |
somārudrā | dhārayethāmasuryaṁ | pra | vāmiṣṭayo'ramaśnuvantu |
damedame | sapta | ratnā | dadhānā | śaṁ | no | bhūtaṁ | dvipade | śaṁ | catuṣpade |
somārudrā | vi | vṛhataṁ | viṣūcīmamīvā | yā | no | gayamāviveśa |
āre | bādhethāṁ | nirṛtiṁ | parācairasme | bhadrā | sauśravasāni | santu |
somārudrā | yuvametānyasme | viśvā | tanūṣu | bheṣajāni | dhattam |
ava | syataṁ | muñcataṁ | yanno | asti | tanūṣu | baddhaṁ | kṛtameno | asmat |
tigmāyudhau | tigmahetī | suśevau | somārudrāviha | su | mṛḻataṁ | naḥ |
pra | no | muñcataṁ | varuṇasya | pāśādgopāyataṁ | naḥ | sumanasyamānā |
jīmūtasyeva | bhavati | pratīkaṁ | yadvarmī | yāti | samadāmupasthe |
anāviddhayā | tanvā | jaya | tvaṁ | sa | tvā | varmaṇo | mahimā | pipartu |
dhanvanā | gā | dhanvanājiṁ | jayema | dhanvanā | tīvrāḥ | samado | jayema |
dhanuḥ | śatrorapakāmaṁ | kṛṇoti | dhanvanā | sarvāḥ | pradiśo | jayema |
vakṣyantīvedā | ganīganti | karṇaṁ | priyaṁ | sakhāyaṁ | pariṣasvajānā |
yoṣeva | śiṅkte | vitatādhi | dhanvañjyeyaṁ | samane | pārayantī |
te | ācarantī | samaneva | yoṣā | māteva | putraṁ | bibhṛtāmupasthe |
apa | śatrūnvidhyatāṁ | saṁvidāne | ārtnīme | viṣphurantī | amitrān |
bahvīnāṁ | pitā | bahurasya | putraściścā | kṛṇoti | samanāvagatya |
iṣudhiḥ | saṅkāḥ | pṛtanāśca | sarvāḥ | pṛṣṭhe | ninaddho | jayati | prasūtaḥ |
rathe | tiṣṭhannayati | vājinaḥ | puro | yatrayatra | kāmayate | suṣārathiḥ |
abhīśūnāṁ | mahimānaṁ | panāyata | manaḥ | paścādanu | yacchanti | raśmayaḥ |
tīvrānghoṣānkṛṇvate | vṛṣapāṇayo'śvā | rathebhiḥ | saha | vājayantaḥ |
avakrāmantaḥ | prapadairamitrānkṣiṇanti | śatrūm̐ranapavyayantaḥ |
rathavāhanaṁ | havirasya | nāma | yatrāyudhaṁ | nihitamasya | varma |
tatrā | rathamupa | śagmaṁ | sadema | viśvāhā | vayaṁ | sumanasyamānāḥ |
svāduṣaṁsadaḥ | pitaro | vayodhāḥ | kṛcchreśritaḥ | śaktīvanto | gabhīrāḥ |
citraseneṣubalā | amṛdhrāḥ | satovīroravo | vrātasāhāḥ |
brāhmaṇāsaḥ | pitaraḥ | somyāsaḥ | śive | no | dyāvāpṛthivī | anehasā |
pūṣā | naḥ | pātu | duritādṛtāvṛdho | rakṣā | mākirno | aghaśaṁseśata |
suparṇaṁ | vaste | mṛgo | asyā | danto | gobhiḥ | saṁnaddhā | patati | prasūtā |
yatrā | naraḥ | saṁ | ca | vi | ca | dravanti | tatrāsmabhyamiṣavaḥ | śarma | yaṁsan |
ṛjīte | pari | vṛṅdhi | no'śmā | bhavatu | nastanūḥ |
somo | adhi | bravītu | no'ditiḥ | śarma | yacchatu |
ā | jaṅghanti | sānveṣāṁ | jaghanām̐ | upa | jighnate |
aśvājani | pracetaso'śvāntsamatsu | codaya |
ahiriva | bhogaiḥ | paryeti | bāhuṁ | jyāyā | hetiṁ | paribādhamānaḥ |
hastaghno | viśvā | vayunāni | vidvānpumānpumāṁsaṁ | pari | pātu | viśvataḥ |
ālāktā | yā | ruruśīrṣṇyatho | yasyāyo | mukham |
idaṁ | parjanyaretaseṣvai | devyai | bṛhannamaḥ |
avasṛṣṭā | parā | pata | śaravye | brahmasaṁśite |
gacchāmitrānpra | padyasva | māmīṣāṁ | kaṁ | canocchiṣaḥ |
yatra | bāṇāḥ | saṁpatanti | kumārā | viśikheva |
tatrā | no | brahmaṇaspatiraditiḥ | śarma | yacchatu | viśvāhā | śarma | yacchatu |
marmāṇi | te | varmaṇā | chādayāmi | somastvā | rājāmṛtenānu | vastām |
urorvarīyo | varuṇaste | kṛṇotu | jayantaṁ | tvānu | devā | madantu |
yo | naḥ | svo | araṇo | yaśca | niṣṭyo | jighāṁsati |
devāstaṁ | sarve | dhūrvantu | brahma | varma | mamāntaram |
agniṁ | naro | dīdhitibhiraraṇyorhastacyutī | janayanta | praśastam |
dūredṛśaṁ | gṛhapatimatharyum |
tamagnimaste | vasavo | nyṛṇvantsupraticakṣamavase | kutaścit |
dakṣāyyo | yo | damāsa | nityaḥ |
preddho | agne | dīdihi | puro | no'jasrayā | sūrmyā | yaviṣṭha |
tvāṁ | śaśvantopa | yanti | vājāḥ |
pra | te | agnayo'gnibhyo | varaṁ | niḥ | suvīrāsaḥ | śośucanta | dyumantaḥ |
yatrā | naraḥ | samāsate | sujātāḥ |
dā | no | agne | dhiyā | rayiṁ | suvīraṁ | svapatyaṁ | sahasya | praśastam |
na | yaṁ | yāvā | tarati | yātumāvān |
upa | yameti | yuvatiḥ | sudakṣaṁ | doṣā | vastorhaviṣmatī | ghṛtācī |
upa | svainamaramatirvasūyuḥ |
viśvāgne'pa | dahārātīryebhistapobhiradaho | jarūtham |
pra | nisvaraṁ | cātayasvāmīvām |
ā | yaste | agnedhate | anīkaṁ | vasiṣṭha | śukra | dīdivaḥ | pāvaka |
uto | naibhiḥ | stavathairiha | syāḥ |
vi | ye | te | agne | bhejire | anīkaṁ | martā | naraḥ | pitryāsaḥ | purutrā |
uto | naibhiḥ | sumaneha | syāḥ |
ime | naro | vṛtrahatyeṣu | śūrā | viśvādevīrabhi | santu | māyāḥ |
ye | me | dhiyaṁ | panayanta | praśastām |
mā | śūne | agne | ni | ṣadāma | nṛṇāṁ | māśeṣaso'vīratā | pari | tvā |
prajāvatīṣu | duryāsu | durya |
yamaśvī | nityamupayāti | yajñaṁ | prajāvantaṁ | svapatyaṁ | kṣayaṁ | naḥ |
svajanmanā | śeṣasā | vāvṛdhānam |
pāhi | no | agne | rakṣaso | ajuṣṭātpāhi | dhūrterararuṣo | aghāyoḥ |
tvā | yujā | pṛtanāyūm̐rabhi | ṣyām |
sedagniragnīm̐ratyastvanyānyatra | vājī | tanayo | vīḻupāṇiḥ |
sahasrapāthākṣarā | sameti |
sedagniryo | vanuṣyato | nipāti | sameddhāramaṁhasoruṣyāt |
sujātāsaḥ | pari | caranti | vīrāḥ |
ayaṁ | so | agnirāhutaḥ | purutrā | yamīśānaḥ | samidindhe | haviṣmān |
pari | yametyadhvareṣu | hotā |
tve | agnāhavanāni | bhūrīśānāsā | juhuyāma | nityā |
ubhā | kṛṇvanto | vahatū | miyedhe |
imo | agne | vītatamāni | havyājasro | vakṣi | devatātimaccha |
prati | neṁ | surabhīṇi | vyantu |
mā | no | agne'vīrate | parā | dā | durvāsase'mataye | mā | no | asyai |
mā | naḥ | kṣudhe | mā | rakṣasa | ṛtāvo | mā | no | dame | mā | vanā | juhūrthāḥ |
nū | me | brahmāṇyagnocchaśādhi | tvaṁ | deva | maghavadbhyaḥ | suṣūdaḥ |
rātau | syāmobhayāsā | te | yūyaṁ | pāta | svastibhiḥ | sadā | naḥ |
tvamagne | suhavo | raṇvasaṁdṛksudītī | sūno | sahaso | didīhi |
mā | tve | sacā | tanaye | nityā | dhaṅmā | vīro | asmannaryo | vi | dāsīt |
mā | no | agne | durbhṛtaye | sacaiṣu | deveddheṣvagniṣu | pra | vocaḥ |
mā | te | asmāndurmatayo | bhṛmācciddevasya | sūno | sahaso | naśanta |
sa | marto | agne | svanīka | revānamartye | yājuhoti | havyam |
sa | devatā | vasuvaniṁ | dadhāti | yaṁ | sūrirarthī | pṛcchamānaiti |
maho | no | agne | suvitasya | vidvānrayiṁ | sūribhyā | vahā | bṛhantam |
yena | vayaṁ | sahasāvanmademāvikṣitāsāyuṣā | suvīrāḥ |
nū | me | brahmāṇyagnocchaśādhi | tvaṁ | deva | maghavadbhyaḥ | suṣūdaḥ |
rātau | syāmobhayāsā | te | yūyaṁ | pāta | svastibhiḥ | sadā | naḥ |
juṣasva | naḥ | samidhamagne | adya | śocā | bṛhadyajataṁ | dhūmamṛṇvan |
upa | spṛśa | divyaṁ | sānu | stūpaiḥ | saṁ | raśmibhistatanaḥ | sūryasya |
narāśaṁsasya | mahimānameṣāmupa | stoṣāma | yajatasya | yajñaiḥ |
ye | sukratavaḥ | śucayo | dhiyaṁdhāḥ | svadanti | devobhayāni | havyā |
īḻenyaṁ | vo | asuraṁ | sudakṣamantardūtaṁ | rodasī | satyavācam |
manuṣvadagniṁ | manunā | samiddhaṁ | samadhvarāya | sadaminmahema |
saparyavo | bharamāṇābhijñu | pra | vṛñjate | namasā | barhiragnau |
ājuhvānā | ghṛtapṛṣṭhaṁ | pṛṣadvadadhvaryavo | haviṣā | marjayadhvam |
svādhyo | vi | duro | devayanto'śiśrayū | rathayurdevatātā |
pūrvī | śiśuṁ | na | mātarā | rihāṇe | samagruvo | na | samaneṣvañjan |
uta | yoṣaṇe | divye | mahī | noṣāsānaktā | sudugheva | dhenuḥ |
barhiṣadā | puruhūte | maghonī | ā | yajñiye | suvitāya | śrayetām |
viprā | yajñeṣu | mānuṣeṣu | kārū | manye | vāṁ | jātavedasā | yajadhyai |
ūrdhvaṁ | no | adhvaraṁ | kṛtaṁ | haveṣu | tā | deveṣu | vanatho | vāryāṇi |
ā | bhāratī | bhāratībhiḥ | sajoṣeḻā | devairmanuṣyebhiragniḥ |
sarasvatī | sārasvatebhirarvāktisro | devīrbarhiredaṁ | sadantu |
tannasturīpamadha | poṣayitnu | deva | tvaṣṭarvi | rarāṇaḥ | syasva |
yato | vīraḥ | karmaṇyaḥ | sudakṣo | yuktagrāvā | jāyate | devakāmaḥ |
vanaspate'va | sṛjopa | devānagnirhaviḥ | śamitā | sūdayāti |
sedu | hotā | satyataro | yajāti | yathā | devānāṁ | janimāni | veda |
ā | yāhyagne | samidhāno | arvāṅindreṇa | devaiḥ | sarathaṁ | turebhiḥ |
barhirnāstāmaditiḥ | suputrā | svāhā | devāmṛtā | mādayantām |
agniṁ | vo | devamagnibhiḥ | sajoṣā | yajiṣṭhaṁ | dūtamadhvare | kṛṇudhvam |
yo | martyeṣu | nidhruvirṛtāvā | tapurmūrdhā | ghṛtānnaḥ | pāvakaḥ |
prothadaśvo | na | yavase'viṣyanyadā | mahaḥ | saṁvaraṇādvyasthāt |
ādasya | vāto | anu | vāti | śociradha | sma | te | vrajanaṁ | kṛṣṇamasti |
udyasya | te | navajātasya | vṛṣṇo'gne | carantyajaredhānāḥ |
acchā | dyāmaruṣo | dhūmaiti | saṁ | dūto | agneyase | hi | devān |
vi | yasya | te | pṛthivyāṁ | pājo | aśrettṛṣu | yadannā | samavṛkta | jambhaiḥ |
seneva | sṛṣṭā | prasitiṣṭaiti | yavaṁ | na | dasma | juhvā | vivekṣi |
tamiddoṣā | tamuṣasi | yaviṣṭhamagnimatyaṁ | na | marjayanta | naraḥ |
niśiśānātithimasya | yonau | dīdāya | śocirāhutasya | vṛṣṇaḥ |
susaṁdṛkte | svanīka | pratīkaṁ | vi | yadrukmo | na | rocasopāke |
divo | na | te | tanyatureti | śuṣmaścitro | na | sūraḥ | prati | cakṣi | bhānum |
yathā | vaḥ | svāhāgnaye | dāśema | parīḻābhirghṛtavadbhiśca | havyaiḥ |
tebhirno | agne | amitairmahobhiḥ | śataṁ | pūrbhirāyasībhirni | pāhi |
yā | vā | te | santi | dāśuṣe | adhṛṣṭā | giro | vā | yābhirnṛvatīruruṣyāḥ |
tābhirnaḥ | sūno | sahaso | ni | pāhi | smatsūrīñjaritṝñjātavedaḥ |
niryatpūteva | svadhitiḥ | śucirgātsvayā | kṛpā | tanvā | rocamānaḥ |
ā | yo | mātroruśenyo | janiṣṭa | devayajyāya | sukratuḥ | pāvakaḥ |
etā | no | agne | saubhagā | didīhyapi | kratuṁ | sucetasaṁ | vatema |
viśvā | stotṛbhyo | gṛṇate | ca | santu | yūyaṁ | pāta | svastibhiḥ | sadā | naḥ |
pra | vaḥ | śukrāya | bhānave | bharadhvaṁ | havyaṁ | matiṁ | cāgnaye | supūtam |
yo | daivyāni | mānuṣā | janūṁṣyantarviśvāni | vidmanā | jigāti |
sa | gṛtso | agnistaruṇaścidastu | yato | yaviṣṭho | ajaniṣṭa | mātuḥ |
saṁ | yo | vanā | yuvate | śucidanbhūri | cidannā | samidatti | sadyaḥ |
asya | devasya | saṁsadyanīke | yaṁ | martāsaḥ | śyetaṁ | jagṛbhre |
ni | yo | gṛbhaṁ | pauruṣeyīmuvoca | durokamagnirāyave | śuśoca |
ayaṁ | kavirakaviṣu | pracetā | marteṣvagniramṛto | ni | dhāyi |
sa | mā | no | atra | juhuraḥ | sahasvaḥ | sadā | tve | sumanasaḥ | syāma |
ā | yo | yoniṁ | devakṛtaṁ | sasāda | kratvā | hyagniramṛtām̐ | atārīt |
tamoṣadhīśca | vaninaśca | garbhaṁ | bhūmiśca | viśvadhāyasaṁ | bibharti |
īśe | hyagniramṛtasya | bhūrerīśe | rāyaḥ | suvīryasya | dātoḥ |
mā | tvā | vayaṁ | sahasāvannavīrā | māpsavaḥ | pari | ṣadāma | māduvaḥ |
pariṣadyaṁ | hyaraṇasya | rekṇo | nityasya | rāyaḥ | patayaḥ | syāma |
na | śeṣo | agne | anyajātamastyacetānasya | mā | patho | vi | dukṣaḥ |
nahi | grabhāyāraṇaḥ | suśevo'nyodaryo | manasā | mantavo |
adhā | cidokaḥ | punaritsaityā | no | vājyabhīṣāḻetu | navyaḥ |
tvamagne | vanuṣyato | ni | pāhi | tvamu | naḥ | sahasāvannavadyāt |
saṁ | tvā | dhvasmanvadabhyetu | pāthaḥ | saṁ | rayiḥ | spṛhayāyyaḥ | sahasrī |
etā | no | agne | saubhagā | didīhyapi | kratuṁ | sucetasaṁ | vatema |
viśvā | stotṛbhyo | gṛṇate | ca | santu | yūyaṁ | pāta | svastibhiḥ | sadā | naḥ |
prāgnaye | tavase | bharadhvaṁ | giraṁ | divo | arataye | pṛthivyāḥ |
yo | viśveṣāmamṛtānāmupasthe | vaiśvānaro | vāvṛdhe | jāgṛvadbhiḥ |
pṛṣṭo | divi | dhāyyagniḥ | pṛthivyāṁ | netā | sindhūnāṁ | vṛṣabhaḥ | stiyānām |
sa | mānuṣīrabhi | viśo | vi | bhāti | vaiśvānaro | vāvṛdhāno | vareṇa |
tvadbhiyā | viśāyannasiknīrasamanā | jahatīrbhojanāni |
vaiśvānara | pūrave | śośucānaḥ | puro | yadagne | darayannadīdeḥ |
tava | tridhātu | pṛthivī | uta | dyaurvaiśvānara | vratamagne | sacanta |
tvaṁ | bhāsā | rodasī | ā | tatanthājasreṇa | śociṣā | śośucānaḥ |
tvāmagne | harito | vāvaśānā | giraḥ | sacante | dhunayo | ghṛtācīḥ |
patiṁ | kṛṣṭīnāṁ | rathyaṁ | rayīṇāṁ | vaiśvānaramuṣasāṁ | ketumahnām |
tve | asuryaṁ | vasavo | nyṛṇvankratuṁ | hi | te | mitramaho | juṣanta |
tvaṁ | dasyūm̐rokaso | agnāja | uru | jyotirjanayannāryāya |
sa | jāyamānaḥ | parame | vyomanvāyurna | pāthaḥ | pari | pāsi | sadyaḥ |
tvaṁ | bhuvanā | janayannabhi | krannapatyāya | jātavedo | daśasyan |
tāmagne | asme | iṣamerayasva | vaiśvānara | dyumatīṁ | jātavedaḥ |
yayā | rādhaḥ | pinvasi | viśvavāra | pṛthu | śravo | dāśuṣe | martyāya |
taṁ | no | agne | maghavadbhyaḥ | purukṣuṁ | rayiṁ | ni | vājaṁ | śrutyaṁ | yuvasva |
vaiśvānara | mahi | naḥ | śarma | yaccha | rudrebhiragne | vasubhiḥ | sajoṣāḥ |
pra | samrājo | asurasya | praśastiṁ | puṁsaḥ | kṛṣṭīnāmanumādyasya |
indrasyeva | pra | tavasaskṛtāni | vande | dāruṁ | vandamāno | vivakmi |
kaviṁ | ketuṁ | dhāsiṁ | bhānumadrerhinvanti | śaṁ | rājyaṁ | rodasyoḥ |
puraṁdarasya | gīrbhirā | vivāse'gnervratāni | pūrvyā | mahāni |
nyakratūngrathino | mṛdhravācaḥ | paṇīm̐raśraddhām̐ | avṛdhām̐ | ayajñān |
prapra | tāndasyūm̐ragnirvivāya | pūrvaścakārāparām̐ | ayajyūn |
yo | apācīne | tamasi | madantīḥ | prācīścakāra | nṛtamaḥ | śacībhiḥ |
tamīśānaṁ | vasvo | agniṁ | gṛṇīṣe'nānataṁ | damayantaṁ | pṛtanyūn |
yo | dehyo | anamayadvadhasnairyo | aryapatnīruṣasaścakāra |
sa | nirudhyā | nahuṣo | yahvo | agnirviśaścakre | balihṛtaḥ | sahobhiḥ |
yasya | śarmannupa | viśve | janāsaivaistasthuḥ | sumatiṁ | bhikṣamāṇāḥ |
vaiśvānaro | varamā | rodasyorāgniḥ | sasāda | pitrorupastham |
ā | devo | dade | budhnyā | vasūni | vaiśvānaroditā | sūryasya |
ā | samudrādavarādā | parasmādāgnirdade | divā | pṛthivyāḥ |
pra | vo | devaṁ | citsahasānamagnimaśvaṁ | na | vājinaṁ | hiṣe | namobhiḥ |
bhavā | no | dūto | adhvarasya | vidvāntmanā | deveṣu | vivide | mitadruḥ |
ā | yāhyagne | pathyānu | svā | mandro | devānāṁ | sakhyaṁ | juṣāṇaḥ |
ā | sānu | śuṣmairnadayanpṛthivyā | jambhebhirviśvamuśadhagvanāni |
prācīno | yajñaḥ | sudhitaṁ | hi | barhiḥ | prīṇīte | agnirīḻito | na | hotā |
ā | mātarā | viśvavāre | huvāno | yato | yaviṣṭha | jajñiṣe | suśevaḥ |
sadyo | adhvare | rathiraṁ | jananta | mānuṣāso | vicetaso | yaiṣām |
viśāmadhāyi | viśpatirduroṇe'gnirmandro | madhuvacā | ṛtāvā |
asādi | vṛto | vahnirājaganvānagnirbrahmā | nṛṣadane | vidhartā |
dyauśca | yaṁ | pṛthivī | vāvṛdhāte | ā | yaṁ | hotā | yajati | viśvavāram |
ete | dyumnebhirviśvamātiranta | mantraṁ | ye | vāraṁ | naryātakṣan |
pra | ye | viśastiranta | śroṣamāṇā | ye | me | asya | dīdhayannṛtasya |
nū | tvāmagnemahe | vasiṣṭheśānaṁ | sūno | sahaso | vasūnām |
iṣaṁ | stotṛbhyo | maghavadbhyānaḍyūyaṁ | pāta | svastibhiḥ | sadā | naḥ |
indhe | rājā | samaryo | namobhiryasya | pratīkamāhutaṁ | ghṛtena |
naro | havyebhirīḻate | sabādhāgniragra | uṣasāmaśoci |
ayamu | ṣya | sumahām̐ | avedi | hotā | mandro | manuṣo | yahvo | agniḥ |
vi | bhākaḥ | sasṛjānaḥ | pṛthivyāṁ | kṛṣṇapaviroṣadhībhirvavakṣe |
kayā | no | agne | vi | vasaḥ | suvṛktiṁ | kāmu | svadhāmṛṇavaḥ | śasyamānaḥ |
kadā | bhavema | patayaḥ | sudatra | rāyo | vantāro | duṣṭarasya | sādhoḥ |
praprāyamagnirbharatasya | śṛṇve | vi | yatsūryo | na | rocate | bṛhadbhāḥ |
abhi | yaḥ | pūruṁ | pṛtanāsu | tasthau | dyutāno | daivyo | atithiḥ | śuśoca |
asannittve | āhavanāni | bhūri | bhuvo | viśvebhiḥ | sumanānīkaiḥ |
stutaścidagne | śṛṇviṣe | gṛṇānaḥ | svayaṁ | vardhasva | tanvaṁ | sujāta |
idaṁ | vacaḥ | śatasāḥ | saṁsahasramudagnaye | janiṣīṣṭa | dvibarhāḥ |
śaṁ | yatstotṛbhyāpaye | bhavāti | dyumadamīvacātanaṁ | rakṣohā |
nū | tvāmagnemahe | vasiṣṭheśānaṁ | sūno | sahaso | vasūnām |
iṣaṁ | stotṛbhyo | maghavadbhyānaḍyūyaṁ | pāta | svastibhiḥ | sadā | naḥ |
abodhi | jāroṣasāmupasthāddhotā | mandraḥ | kavitamaḥ | pāvakaḥ |
dadhāti | ketumubhayasya | jantorhavyā | deveṣu | draviṇaṁ | sukṛtsu |
sa | sukraturyo | vi | duraḥ | paṇīnāṁ | punāno | arkaṁ | purubhojasaṁ | naḥ |
hotā | mandro | viśāṁ | damūnāstirastamo | dadṛśe | rāmyāṇām |
amūraḥ | kaviraditirvivasvāntsusaṁsanmitro | atithiḥ | śivo | naḥ |
citrabhānuruṣasāṁ | bhātyagre'pāṁ | garbhaḥ | prasvā | viveśa |
īḻenyo | vo | manuṣo | yugeṣu | samanagāśucajjātavedāḥ |
susaṁdṛśā | bhānunā | yo | vibhāti | prati | gāvaḥ | samidhānaṁ | budhanta |
agne | yāhi | dūtyaṁ | mā | riṣaṇyo | devām̐ | acchā | brahmakṛtā | gaṇena |
sarasvatīṁ | maruto | aśvināpo | yakṣi | devānratnadheyāya | viśvān |
tvāmagne | samidhāno | vasiṣṭho | jarūthaṁ | hanyakṣi | rāye | puraṁdhim |
puruṇīthā | jātavedo | jarasva | yūyaṁ | pāta | svastibhiḥ | sadā | naḥ |
uṣo | na | jāraḥ | pṛthu | pājo | aśreddavidyutaddīdyacchośucānaḥ |
vṛṣā | hariḥ | śucirā | bhāti | bhāsā | dhiyo | hinvānośatīrajīgaḥ |
svarṇa | vastoruṣasāmaroci | yajñaṁ | tanvānośijo | na | manma |
agnirjanmāni | devā | vi | vidvāndravaddūto | devayāvā | vaniṣṭhaḥ |
acchā | giro | matayo | devayantīragniṁ | yanti | draviṇaṁ | bhikṣamāṇāḥ |
susaṁdṛśaṁ | supratīkaṁ | svañcaṁ | havyavāhamaratiṁ | mānuṣāṇām |
indraṁ | no | agne | vasubhiḥ | sajoṣā | rudraṁ | rudrebhirā | vahā | bṛhantam |
ādityebhiraditiṁ | viśvajanyāṁ | bṛhaspatimṛkvabhirviśvavāram |
mandraṁ | hotāramuśijo | yaviṣṭhamagniṁ | viśeḻate | adhvareṣu |
sa | hi | kṣapāvām̐ | abhavadrayīṇāmatandro | dūto | yajathāya | devān |
mahām̐ | asyadhvarasya | praketo | na | ṛte | tvadamṛtā | mādayante |
ā | viśvebhiḥ | sarathaṁ | yāhi | devairnyagne | hotā | prathamaḥ | sadeha |
tvāmīḻate | ajiraṁ | dūtyāya | haviṣmantaḥ | sadaminmānuṣāsaḥ |
yasya | devairāsado | barhiragne'hānyasmai | sudinā | bhavanti |
triścidaktoḥ | pra | cikiturvasūni | tve | antardāśuṣe | martyāya |
manuṣvadagneha | yakṣi | devānbhavā | no | dūto | abhiśastipāvā |
agnirīśe | bṛhato | adhvarasyāgnirviśvasya | haviṣaḥ | kṛtasya |
kratuṁ | hyasya | vasavo | juṣantāthā | devā | dadhire | havyavāham |
āgne | vaha | haviradyāya | devānindrajyeṣṭhāseha | mādayantām |
imaṁ | yajñaṁ | divi | deveṣu | dhehi | yūyaṁ | pāta | svastibhiḥ | sadā | naḥ |
aganma | mahā | namasā | yaviṣṭhaṁ | yo | dīdāya | samiddhaḥ | sve | duroṇe |
citrabhānuṁ | rodasī | antarurvī | svāhutaṁ | viśvataḥ | pratyañcam |
sa | mahnā | viśvā | duritāni | sāhvānagniḥ | ṣṭave | damā | jātavedāḥ |
sa | no | rakṣiṣadduritādavadyādasmāngṛṇatota | no | maghonaḥ |
tvaṁ | varuṇota | mitro | agne | tvāṁ | vardhanti | matibhirvasiṣṭhāḥ |
tve | vasu | suṣaṇanāni | santu | yūyaṁ | pāta | svastibhiḥ | sadā | naḥ |
prāgnaye | viśvaśuce | dhiyaṁdhe'suraghne | manma | dhītiṁ | bharadhvam |
bhare | havirna | barhiṣi | prīṇāno | vaiśvānarāya | yataye | matīnām |
tvamagne | śociṣā | śośucānā | rodasī | apṛṇā | jāyamānaḥ |
tvaṁ | devām̐ | abhiśasteramuñco | vaiśvānara | jātavedo | mahitvā |
jāto | yadagne | bhuvanā | vyakhyaḥ | paśūnna | goperyaḥ | parijmā |
vaiśvānara | brahmaṇe | vinda | gātuṁ | yūyaṁ | pāta | svastibhiḥ | sadā | naḥ |
samidhā | jātavedase | devāya | devahūtibhiḥ |
havirbhiḥ | śukraśociṣe | namasvino | vayaṁ | dāśemāgnaye |
vayaṁ | te | agne | samidhā | vidhema | vayaṁ | dāśema | suṣṭutī | yajatra |
vayaṁ | ghṛtenādhvarasya | hotarvayaṁ | deva | haviṣā | bhadraśoce |
ā | no | devebhirupa | devahūtimagne | yāhi | vaṣaṭkṛtiṁ | juṣāṇaḥ |
tubhyaṁ | devāya | dāśataḥ | syāma | yūyaṁ | pāta | svastibhiḥ | sadā | naḥ |
upasadyāya | mīḻhuṣāsye | juhutā | haviḥ |
yo | no | nediṣṭhamāpyam |
yaḥ | pañca | carṣaṇīrabhi | niṣasāda | damedame |
kavirgṛhapatiryuvā |
sa | no | vedo | amātyamagnī | rakṣatu | viśvataḥ |
utāsmānpātvaṁhasaḥ |
navaṁ | nu | stomamagnaye | divaḥ | śyenāya | jījanam |
vasvaḥ | kuvidvanāti | naḥ |
spārhā | yasya | śriyo | dṛśe | rayirvīravato | yathā |
agre | yajñasya | śocataḥ |
semāṁ | vetu | vaṣaṭkṛtimagnirjuṣata | no | giraḥ |
yajiṣṭho | havyavāhanaḥ |
ni | tvā | nakṣya | viśpate | dyumantaṁ | deva | dhīmahi |
suvīramagnāhuta |
kṣaposraśca | dīdihi | svagnayastvayā | vayam |
suvīrastvamasmayuḥ |
upa | tvā | sātaye | naro | viprāso | yanti | dhītibhiḥ |
upākṣarā | sahasriṇī |
agnī | rakṣāṁsi | sedhati | śukraśociramartyaḥ |
śuciḥ | pāvakeḍyaḥ |
sa | no | rādhāṁsyā | bhareśānaḥ | sahaso | yaho |
bhagaśca | dātu | vāryam |
tvamagne | vīravadyaśo | devaśca | savitā | bhagaḥ |
ditiśca | dāti | vāryam |
agne | rakṣā | ṇo | aṁhasaḥ | prati | ṣma | deva | rīṣataḥ |
tapiṣṭhairajaro | daha |
adhā | mahī | nāyasyanādhṛṣṭo | nṛpītaye |
pūrbhavā | śatabhujiḥ |
tvaṁ | naḥ | pāhyaṁhaso | doṣāvastaraghāyataḥ |
divā | naktamadābhya |
enā | vo | agniṁ | namasorjo | napātamā | huve |
priyaṁ | cetiṣṭhamaratiṁ | svadhvaraṁ | viśvasya | dūtamamṛtam |
sa | yojate | aruṣā | viśvabhojasā | sa | dudravatsvāhutaḥ |
subrahmā | yajñaḥ | suśamī | vasūnāṁ | devaṁ | rādho | janānām |
udasya | śocirasthādājuhvānasya | mīḻhuṣaḥ |
uddhūmāso | aruṣāso | divispṛśaḥ | samagnimindhate | naraḥ |
taṁ | tvā | dūtaṁ | kṛṇmahe | yaśastamaṁ | devām̐ | ā | vītaye | vaha |
viśvā | sūno | sahaso | martabhojanā | rāsva | tadyattvemahe |
tvamagne | gṛhapatistvaṁ | hotā | no | adhvare |
tvaṁ | potā | viśvavāra | pracetā | yakṣi | veṣi | ca | vāryam |
kṛdhi | ratnaṁ | yajamānāya | sukrato | tvaṁ | hi | ratnadhāsi |
ā | na | ṛte | śiśīhi | viśvamṛtvijaṁ | suśaṁso | yaśca | dakṣate |
tve | agne | svāhuta | priyāsaḥ | santu | sūrayaḥ |
yantāro | ye | maghavāno | janānāmūrvāndayanta | gonām |
yeṣāmiḻā | ghṛtahastā | duroṇām̐ | api | prātā | niṣīdati |
tām̐strāyasva | sahasya | druho | nido | yacchā | naḥ | śarma | dīrghaśrut |
sa | mandrayā | ca | jihvayā | vahnirāsā | viduṣṭaraḥ |
agne | rayiṁ | maghavadbhyo | nā | vaha | havyadātiṁ | ca | sūdaya |
ye | rādhāṁsi | dadatyaśvyā | maghā | kāmena | śravaso | mahaḥ |
tām̐ | aṁhasaḥ | pipṛhi | partṛbhiṣṭvaṁ | śataṁ | pūrbhiryaviṣṭhya |
devo | vo | draviṇodāḥ | pūrṇāṁ | vivaṣṭyāsicam |
udvā | siñcadhvamupa | vā | pṛṇadhvamādidvo | devauhate |
taṁ | hotāramadhvarasya | pracetasaṁ | vahniṁ | devākṛṇvata |
dadhāti | ratnaṁ | vidhate | suvīryamagnirjanāya | dāśuṣe |
agne | bhava | suṣamidhā | samiddhota | barhirurviyā | vi | stṛṇītām |
uta | dvārośatīrvi | śrayantāmuta | devām̐ | uśatā | vaheha |
agne | vīhi | haviṣā | yakṣi | devāntsvadhvarā | kṛṇuhi | jātavedaḥ |
svadhvarā | karati | jātavedā | yakṣaddevām̐ | amṛtānpiprayacca |
vaṁsva | viśvā | vāryāṇi | pracetaḥ | satyā | bhavantvāśiṣo | no | adya |
tvāmu | te | dadhire | havyavāhaṁ | devāso | agnorja | ā | napātam |
te | te | devāya | dāśataḥ | syāma | maho | no | ratnā | vi | dadheyānaḥ |
tve | ha | yatpitaraścinnendra | viśvā | vāmā | jaritāro | asanvan |
tve | gāvaḥ | sudughāstve | hyaśvāstvaṁ | vasu | devayate | vaniṣṭhaḥ |
rājeva | hi | janibhiḥ | kṣeṣyevāva | dyubhirabhi | viduṣkaviḥ | san |
piśā | giro | maghavangobhiraśvaistvāyataḥ | śiśīhi | rāye | asmān |
imo | tvā | paspṛdhānāso | atra | mandrā | giro | devayantīrupa | sthuḥ |
arvācī | te | pathyā | rāyaitu | syāma | te | sumatāvindra | śarman |
dhenuṁ | na | tvā | sūyavase | dudukṣannupa | brahmāṇi | sasṛje | vasiṣṭhaḥ |
tvāminme | gopatiṁ | viśvāhā | nendraḥ | sumatiṁ | gantvaccha |
arṇāṁsi | citpaprathānā | sudāsendro | gādhānyakṛṇotsupārā |
śardhantaṁ | śimyumucathasya | navyaḥ | śāpaṁ | sindhūnāmakṛṇodaśastīḥ |
puroḻetturvaśo | yakṣurāsīdrāye | matsyāso | niśitāpīva |
śruṣṭiṁ | cakrurbhṛgavo | druhyavaśca | sakhā | sakhāyamataradviṣūcoḥ |
ā | pakthāso | bhalānaso | bhanantālināso | viṣāṇinaḥ | śivāsaḥ |
ā | yo'nayatsadhamāryasya | gavyā | tṛtsubhyo | ajaganyudhā | nṝn |
durādhyo | aditiṁ | srevayanto'cetaso | vi | jagṛbhre | paruṣṇīm |
mahnāvivyakpṛthivīṁ | patyamānaḥ | paśuṣkaviraśayaccāyamānaḥ |
īyurarthaṁ | na | nyarthaṁ | paruṣṇīmāśuścanedabhipitvaṁ | jagāma |
sudāsendraḥ | sutukām̐ | amitrānarandhayanmānuṣe | vadhrivācaḥ |
īyurgāvo | na | yavasādagopā | yathākṛtamabhi | mitraṁ | citāsaḥ |
pṛśnigāvaḥ | pṛśninipreṣitāsaḥ | śruṣṭiṁ | cakrurniyuto | rantayaśca |
ekaṁ | ca | yo | viṁśatiṁ | ca | śravasyā | vaikarṇayorjanānrājā | nyastaḥ |
dasmo | na | sadmanni | śiśāti | barhiḥ | śūraḥ | sargamakṛṇodindraiṣām |
adha | śrutaṁ | kavaṣaṁ | vṛddhamapsvanu | druhyuṁ | ni | vṛṇagvajrabāhuḥ |
vṛṇānātra | sakhyāya | sakhyaṁ | tvāyanto | ye | amadannanu | tvā |
vi | sadyo | viśvā | dṛṁhitānyeṣāmindraḥ | puraḥ | sahasā | sapta | dardaḥ |
vyānavasya | tṛtsave | gayaṁ | bhāgjeṣma | pūruṁ | vidathe | mṛdhravācam |
ni | gavyavo'navo | druhyavaśca | ṣaṣṭiḥ | śatā | suṣupuḥ | ṣaṭ | sahasrā |
ṣaṣṭirvīrāso | adhi | ṣaḍduvoyu | viśvedindrasya | vīryā | kṛtāni |
indreṇaite | tṛtsavo | veviṣāṇāpo | na | sṛṣṭādhavanta | nīcīḥ |
durmitrāsaḥ | prakalavinmimānā | jahurviśvāni | bhojanā | sudāse |
ardhaṁ | vīrasya | śṛtapāmanindraṁ | parā | śardhantaṁ | nunude | abhi | kṣām |
indro | manyuṁ | manyumyo | mimāya | bheje | patho | vartaniṁ | patyamānaḥ |
ādhreṇa | cittadvekaṁ | cakāra | siṁhyaṁ | citpetvenā | jaghāna |
ava | sraktīrveśyāvṛścadindraḥ | prāyacchadviśvā | bhojanā | sudāse |
śaśvanto | hi | śatravo | rāradhuṣṭe | bhedasya | cicchardhato | vinda | randhim |
martām̐ | enaḥ | stuvato | yaḥ | kṛṇoti | tigmaṁ | tasminni | jahi | vajramindra |
āvadindraṁ | yamunā | tṛtsavaśca | prātra | bhedaṁ | sarvatātā | muṣāyat |
ajāsaśca | śigravo | yakṣavaśca | baliṁ | śīrṣāṇi | jabhruraśvyāni |
na | tendra | sumatayo | na | rāyaḥ | saṁcakṣe | pūrvoṣaso | na | nūtnāḥ |
devakaṁ | cinmānyamānaṁ | jaghanthāva | tmanā | bṛhataḥ | śambaraṁ | bhet |
pra | ye | gṛhādamamadustvāyā | parāśaraḥ | śatayāturvasiṣṭhaḥ |
na | te | bhojasya | sakhyaṁ | mṛṣantādhā | sūribhyaḥ | sudinā | vyucchān |
dve | napturdevavataḥ | śate | gordvā | rathā | vadhūmantā | sudāsaḥ |
arhannagne | paijavanasya | dānaṁ | hoteva | sadma | paryemi | rebhan |
catvāro | mā | paijavanasya | dānāḥ | smaddiṣṭayaḥ | kṛśanino | nireke |
ṛjrāso | mā | pṛthiviṣṭhāḥ | sudāsastokaṁ | tokāya | śravase | vahanti |
yasya | śravo | rodasī | antarurvī | śīrṣṇeśīrṣṇe | vibabhājā | vibhaktā |
saptedindraṁ | na | sravato | gṛṇanti | ni | yudhyāmadhimaśiśādabhīke |
imaṁ | naro | marutaḥ | saścatānu | divodāsaṁ | na | pitaraṁ | sudāsaḥ |
aviṣṭanā | paijavanasya | ketaṁ | dūṇāśaṁ | kṣatramajaraṁ | duvoyu |
yastigmaśṛṅgo | vṛṣabho | na | bhīmaikaḥ | kṛṣṭīścyāvayati | pra | viśvāḥ |
yaḥ | śaśvato | adāśuṣo | gayasya | prayantāsi | suṣvitarāya | vedaḥ |
tvaṁ | ha | tyadindra | kutsamāvaḥ | śuśrūṣamāṇastanvā | samarye |
dāsaṁ | yacchuṣṇaṁ | kuyavaṁ | nyasmārandhaya | ārjuneyāya | śikṣan |
tvaṁ | dhṛṣṇo | dhṛṣatā | vītahavyaṁ | prāvo | viśvābhirūtibhiḥ | sudāsam |
pra | paurukutsiṁ | trasadasyumāvaḥ | kṣetrasātā | vṛtrahatyeṣu | pūrum |
tvaṁ | nṛbhirnṛmaṇo | devavītau | bhūrīṇi | vṛtrā | haryaśva | haṁsi |
tvaṁ | ni | dasyuṁ | cumuriṁ | dhuniṁ | cāsvāpayo | dabhītaye | suhantu |
tava | cyautnāni | vajrahasta | tāni | nava | yatpuro | navatiṁ | ca | sadyaḥ |
niveśane | śatatamāviveṣīrahañca | vṛtraṁ | namucimutāhan |
sanā | tā | tendra | bhojanāni | rātahavyāya | dāśuṣe | sudāse |
vṛṣṇe | te | harī | vṛṣaṇā | yunajmi | vyantu | brahmāṇi | puruśāka | vājam |
mā | te | asyāṁ | sahasāvanpariṣṭāvaghāya | bhūma | harivaḥ | parādai |
trāyasva | no'vṛkebhirvarūthaistava | priyāsaḥ | sūriṣu | syāma |
priyāsette | maghavannabhiṣṭau | naro | madema | śaraṇe | sakhāyaḥ |
ni | turvaśaṁ | ni | yādvaṁ | śiśīhyatithigvāya | śaṁsyaṁ | kariṣyan |
sadyaścinnu | te | maghavannabhiṣṭau | naraḥ | śaṁsantyukthaśāsokthā |
ye | te | havebhirvi | paṇīm̐radāśannasmānvṛṇīṣva | yujyāya | tasmai |
ete | stomā | narāṁ | nṛtama | tubhyamasmadryañco | dadato | maghāni |
teṣāmindra | vṛtrahatye | śivo | bhūḥ | sakhā | ca | śūro'vitā | ca | nṛṇām |
nū | indra | śūra | stavamānotī | brahmajūtastanvā | vāvṛdhasva |
upa | no | vājānmimīhyupa | stīnyūyaṁ | pāta | svastibhiḥ | sadā | naḥ |
ugro | jajñe | vīryāya | svadhāvāñcakrirapo | naryo | yatkariṣyan |
jagmiryuvā | nṛṣadanamavobhistrātā | nendra | enaso | mahaścit |
hantā | vṛtramindraḥ | śūśuvānaḥ | prāvīnnu | vīro | jaritāramūtī |
kartā | sudāse | aha | vo | lokaṁ | dātā | vasu | muhurā | dāśuṣe | bhūt |
yudhmo | anarvā | khajakṛtsamadvā | śūraḥ | satrāṣāḍjanuṣemaṣāḻhaḥ |
vyāsendraḥ | pṛtanāḥ | svojādhā | viśvaṁ | śatrūyantaṁ | jaghāna |
ubhe | cidindra | rodasī | mahitvā | paprātha | taviṣībhistuviṣmaḥ |
ni | vajramindro | harivānmimikṣantsamandhasā | madeṣu | vovoca |
vṛṣā | jajāna | vṛṣaṇaṁ | raṇāya | tamu | cinnārī | naryaṁ | sasūva |
pra | yaḥ | senānīradha | nṛbhyo | astīnaḥ | satvā | gaveṣaṇaḥ | sa | dhṛṣṇuḥ |
nū | citsa | bhreṣate | jano | na | reṣanmano | yo | asya | ghoramāvivāsāt |
yajñairyendre | dadhate | duvāṁsi | kṣayatsa | rāya | ṛtapā | ṛtejāḥ |
yadindra | pūrvo | aparāya | śikṣannayajjyāyānkanīyaso | deṣṇam |
amṛtetparyāsīta | dūramā | citra | citryaṁ | bharā | rayiṁ | naḥ |
yastendra | priyo | jano | dadāśadasannireke | adrivaḥ | sakhā | te |
vayaṁ | te | asyāṁ | sumatau | caniṣṭhāḥ | syāma | varūthe | aghnato | nṛpītau |
eṣa | stomo | acikradadvṛṣā | tota | stāmurmaghavannakrapiṣṭa |
rāyaskāmo | jaritāraṁ | tāgantvamaṅga | śakra | vasvā | śako | naḥ |
sa | nendra | tvayatāyeṣe | dhāstmanā | ca | ye | maghavāno | junanti |
vasvī | ṣu | te | jaritre | astu | śaktiryūyaṁ | pāta | svastibhiḥ | sadā | naḥ |
asāvi | devaṁ | goṛjīkamandho | nyasminnindro | januṣemuvoca |
bodhāmasi | tvā | haryaśva | yajñairbodhā | naḥ | stomamandhaso | madeṣu |
pra | yanti | yajñaṁ | vipayanti | barhiḥ | somamādo | vidathe | dudhravācaḥ |
nyu | bhriyante | yaśaso | gṛbhādā | dūraüpabdo | vṛṣaṇo | nṛṣācaḥ |
tvamindra | sravitavāpaskaḥ | pariṣṭhitāhinā | śūra | pūrvīḥ |
tvadvāvakre | rathyo | na | dhenā | rejante | viśvā | kṛtrimāṇi | bhīṣā |
bhīmo | viveṣāyudhebhireṣāmapāṁsi | viśvā | naryāṇi | vidvān |
indraḥ | puro | jarhṛṣāṇo | vi | dūdhodvi | vajrahasto | mahinā | jaghāna |
na | yātavendra | jūjuvurno | na | vandanā | śaviṣṭha | vedyābhiḥ |
sa | śardhadaryo | viṣuṇasya | jantormā | śiśnadevāpi | gurṛtaṁ | naḥ |
abhi | kratvendra | bhūradha | jmanna | te | vivyaṅmahimānaṁ | rajāṁsi |
svenā | hi | vṛtraṁ | śavasā | jaghantha | na | śatrurantaṁ | vividadyudhā | te |
devāścitte | asuryāya | pūrve'nu | kṣatrāya | mamire | sahāṁsi |
indro | maghāni | dayate | viṣahyendraṁ | vājasya | johuvanta | sātau |
kīriściddhi | tvāmavase | juhāveśānamindra | saubhagasya | bhūreḥ |
avo | babhūtha | śatamūte | asme | abhikṣattustvāvato | varūtā |
sakhāyastendra | viśvaha | syāma | namovṛdhāso | mahinā | tarutra |
vanvantu | smā | te'vasā | samīke'bhītimaryo | vanuṣāṁ | śavāṁsi |
sa | nendra | tvayatāyeṣe | dhāstmanā | ca | ye | maghavāno | junanti |
vasvī | ṣu | te | jaritre | astu | śaktiryūyaṁ | pāta | svastibhiḥ | sadā | naḥ |
pibā | somamindra | mandatu | tvā | yaṁ | te | suṣāva | haryaśvādriḥ |
soturbāhubhyāṁ | suyato | nārvā |
yaste | mado | yujyaścārurasti | yena | vṛtrāṇi | haryaśva | haṁsi |
sa | tvāmindra | prabhūvaso | mamattu |
bodhā | su | me | maghavanvācamemāṁ | yāṁ | te | vasiṣṭho | arcati | praśastim |
imā | brahma | sadhamāde | juṣasva |
śrudhī | havaṁ | vipipānasyādrerbodhā | viprasyārcato | manīṣām |
kṛṣvā | duvāṁsyantamā | sacemā |
na | te | giro | api | mṛṣye | turasya | na | suṣṭutimasuryasya | vidvān |
sadā | te | nāma | svayaśo | vivakmi |
bhūri | hi | te | savanā | mānuṣeṣu | bhūri | manīṣī | havate | tvāmit |
māre | asmanmaghavañjyokkaḥ |
tubhyedimā | savanā | śūra | viśvā | tubhyaṁ | brahmāṇi | vardhanā | kṛṇomi |
tvaṁ | nṛbhirhavyo | viśvadhāsi |
nū | cinnu | te | manyamānasya | dasmodaśnuvanti | mahimānamugra |
na | vīryamindra | te | na | rādhaḥ |
ye | ca | pūrva | ṛṣayo | ye | ca | nūtnendra | brahmāṇi | janayanta | viprāḥ |
asme | te | santu | sakhyā | śivāni | yūyaṁ | pāta | svastibhiḥ | sadā | naḥ |
udu | brahmāṇyairata | śravasyendraṁ | samarye | mahayā | vasiṣṭha |
ā | yo | viśvāni | śavasā | tatānopaśrotā | mevato | vacāṁsi |
ayāmi | ghoṣendra | devajāmirirajyanta | yacchurudho | vivāci |
nahi | svamāyuścikite | janeṣu | tānīdaṁhāṁsyati | parṣyasmān |
yuje | rathaṁ | gaveṣaṇaṁ | haribhyāmupa | brahmāṇi | jujuṣāṇamasthuḥ |
vi | bādhiṣṭa | sya | rodasī | mahitvendro | vṛtrāṇyapratī | jaghanvān |
āpaścitpipyuḥ | staryo | na | gāvo | nakṣannṛtaṁ | jaritārastendra |
yāhi | vāyurna | niyuto | no | acchā | tvaṁ | hi | dhībhirdayase | vi | vājān |
te | tvā | madendra | mādayantu | śuṣmiṇaṁ | tuvirādhasaṁ | jaritre |
eko | devatrā | dayase | hi | martānasmiñchūra | savane | mādayasva |
evedindraṁ | vṛṣaṇaṁ | vajrabāhuṁ | vasiṣṭhāso | abhyarcantyarkaiḥ |
sa | naḥ | stuto | vīravaddhātu | gomadyūyaṁ | pāta | svastibhiḥ | sadā | naḥ |
yoniṣṭendra | sadane | akāri | tamā | nṛbhiḥ | puruhūta | pra | yāhi |
aso | yathā | no'vitā | vṛdhe | ca | dado | vasūni | mamadaśca | somaiḥ |
gṛbhītaṁ | te | manendra | dvibarhāḥ | sutaḥ | somaḥ | pariṣiktā | madhūni |
visṛṣṭadhenā | bharate | suvṛktiriyamindraṁ | johuvatī | manīṣā |
ā | no | divā | pṛthivyā | ṛjīṣinnidaṁ | barhiḥ | somapeyāya | yāhi |
vahantu | tvā | harayo | madryañcamāṅgūṣamacchā | tavasaṁ | madāya |
ā | no | viśvābhirūtibhiḥ | sajoṣā | brahma | juṣāṇo | haryaśva | yāhi |
varīvṛjatsthavirebhiḥ | suśiprāsme | dadhadvṛṣaṇaṁ | śuṣmamindra |
eṣa | stomo | mahogrāya | vāhe | dhurīvātyo | na | vājayannadhāyi |
indra | tvāyamarkeṭṭe | vasūnāṁ | divīva | dyāmadhi | naḥ | śromataṁ | dhāḥ |
evā | nendra | vāryasya | pūrdhi | pra | te | mahīṁ | sumatiṁ | vevidāma |
iṣaṁ | pinva | maghavadbhyaḥ | suvīrāṁ | yūyaṁ | pāta | svastibhiḥ | sadā | naḥ |
ā | te | mahendrotyugra | samanyavo | yatsamaranta | senāḥ |
patāti | didyunnaryasya | bāhvormā | te | mano | viṣvadryagvi | cārīt |
ni | durgendra | śnathihyamitrānabhi | ye | no | martāso | amanti |
āre | taṁ | śaṁsaṁ | kṛṇuhi | ninitsorā | no | bhara | saṁbharaṇaṁ | vasūnām |
śataṁ | te | śiprinnūtayaḥ | sudāse | sahasraṁ | śaṁsota | rātirastu |
jahi | vadharvanuṣo | martyasyāsme | dyumnamadhi | ratnaṁ | ca | dhehi |
tvāvato | hīndra | kratve | asmi | tvāvato'vituḥ | śūra | rātau |
viśvedahāni | taviṣīvogram̐ | okaḥ | kṛṇuṣva | harivo | na | mardhīḥ |
kutsaite | haryaśvāya | śūṣamindre | saho | devajūtamiyānāḥ |
satrā | kṛdhi | suhanā | śūra | vṛtrā | vayaṁ | tarutrāḥ | sanuyāma | vājam |
evā | nendra | vāryasya | pūrdhi | pra | te | mahīṁ | sumatiṁ | vevidāma |
iṣaṁ | pinva | maghavadbhyaḥ | suvīrāṁ | yūyaṁ | pāta | svastibhiḥ | sadā | naḥ |
na | somendramasuto | mamāda | nābrahmāṇo | maghavānaṁ | sutāsaḥ |
tasmokthaṁ | janaye | yajjujoṣannṛvannavīyaḥ | śṛṇavadyathā | naḥ |
ukthaükthe | somendraṁ | mamāda | nīthenīthe | maghavānaṁ | sutāsaḥ |
yadīṁ | sabādhaḥ | pitaraṁ | na | putrāḥ | samānadakṣāvase | havante |
cakāra | tā | kṛṇavannūnamanyā | yāni | bruvanti | vedhasaḥ | suteṣu |
janīriva | patirekaḥ | samāno | ni | māmṛje | purendraḥ | su | sarvāḥ |
evā | tamāhuruta | śṛṇvendra | eko | vibhaktā | taraṇirmaghānām |
mithasturotayo | yasya | pūrvīrasme | bhadrāṇi | saścata | priyāṇi |
evā | vasiṣṭhendramūtaye | nṝnkṛṣṭīnāṁ | vṛṣabhaṁ | sute | gṛṇāti |
sahasriṇopa | no | māhi | vājānyūyaṁ | pāta | svastibhiḥ | sadā | naḥ |
indraṁ | naro | nemadhitā | havante | yatpāryā | yunajate | dhiyastāḥ |
śūro | nṛṣātā | śavasaścakānā | gomati | vraje | bhajā | tvaṁ | naḥ |
yendra | śuṣmo | maghavante | asti | śikṣā | sakhibhyaḥ | puruhūta | nṛbhyaḥ |
tvaṁ | hi | dṛḻhā | maghavanvicetāpā | vṛdhi | parivṛtaṁ | na | rādhaḥ |
indro | rājā | jagataścarṣaṇīnāmadhi | kṣami | viṣurūpaṁ | yadasti |
tato | dadāti | dāśuṣe | vasūni | codadrādhopastutaścidarvāk |
nū | cinnendro | maghavā | sahūtī | dāno | vājaṁ | ni | yamate | notī |
anūnā | yasya | dakṣiṇā | pīpāya | vāmaṁ | nṛbhyo | abhivītā | sakhibhyaḥ |
nū | indra | rāye | varivaskṛdhī | nā | te | mano | vavṛtyāma | maghāya |
gomadaśvāvadrathavadvyanto | yūyaṁ | pāta | svastibhiḥ | sadā | naḥ |
brahmā | ṇendropa | yāhi | vidvānarvāñcaste | harayaḥ | santu | yuktāḥ |
viśve | ciddhi | tvā | vihavanta | martāsmākamicchṛṇuhi | viśvaminva |
havaṁ | tendra | mahimā | vyānaḍbrahma | yatpāsi | śavasinnṛṣīṇām |
ā | yadvajraṁ | dadhiṣe | hastogra | ghoraḥ | sankratvā | janiṣṭhāṣāḻhaḥ |
tava | praṇītīndra | johuvānāntsaṁ | yannṝnna | rodasī | ninetha |
mahe | kṣatrāya | śavase | hi | jajñe'tūtujiṁ | cittūtujiraśiśnat |
ebhirnendrāhabhirdaśasya | durmitrāso | hi | kṣitayaḥ | pavante |
prati | yaccaṣṭe | anṛtamanenāva | dvitā | varuṇo | māyī | naḥ | sāt |
vocemedindraṁ | maghavānamenaṁ | maho | rāyo | rādhaso | yaddadannaḥ |
yo | arcato | brahmakṛtimaviṣṭho | yūyaṁ | pāta | svastibhiḥ | sadā | naḥ |
ayaṁ | somendra | tubhyaṁ | sunvā | tu | pra | yāhi | harivastadokāḥ |
pibā | tvasya | suṣutasya | cārordado | maghāni | maghavanniyānaḥ |
brahmanvīra | brahmakṛtiṁ | juṣāṇo'rvācīno | haribhiryāhi | tūyam |
asminnū | ṣu | savane | mādayasvopa | brahmāṇi | śṛṇavemā | naḥ |
kā | te | astyaraṁkṛtiḥ | sūktaiḥ | kadā | nūnaṁ | te | maghavandāśema |
viśvā | matīrā | tatane | tvāyādhā | mendra | śṛṇavo | havemā |
uto | ghā | te | puruṣyedāsanyeṣāṁ | pūrveṣāmaśṛṇorṛṣīṇām |
adhāhaṁ | tvā | maghavañjohavīmi | tvaṁ | nendrāsi | pramatiḥ | piteva |
vocemedindraṁ | maghavānamenaṁ | maho | rāyo | rādhaso | yaddadannaḥ |
yo | arcato | brahmakṛtimaviṣṭho | yūyaṁ | pāta | svastibhiḥ | sadā | naḥ |
ā | no | deva | śavasā | yāhi | śuṣminbhavā | vṛdhendra | rāyo | asya |
mahe | nṛmṇāya | nṛpate | suvajra | mahi | kṣatrāya | pauṁsyāya | śūra |
havanto | tvā | havyaṁ | vivāci | tanūṣu | śūrāḥ | sūryasya | sātau |
tvaṁ | viśveṣu | senyo | janeṣu | tvaṁ | vṛtrāṇi | randhayā | suhantu |
ahā | yadindra | sudinā | vyucchāndadho | yatketumupamaṁ | samatsu |
nyagniḥ | sīdadasuro | na | hotā | huvāno | atra | subhagāya | devān |
vayaṁ | te | tendra | ye | ca | deva | stavanta | śūra | dadato | maghāni |
yacchā | sūribhyopamaṁ | varūthaṁ | svābhuvo | jaraṇāmaśnavanta |
vocemedindraṁ | maghavānamenaṁ | maho | rāyo | rādhaso | yaddadannaḥ |
yo | arcato | brahmakṛtimaviṣṭho | yūyaṁ | pāta | svastibhiḥ | sadā | naḥ |
pra | vendrāya | mādanaṁ | haryaśvāya | gāyata |
sakhāyaḥ | somapāvne |
śaṁsedukthaṁ | sudānavota | dyukṣaṁ | yathā | naraḥ |
cakṛmā | satyarādhase |
tvaṁ | nendra | vājayustvaṁ | gavyuḥ | śatakrato |
tvaṁ | hiraṇyayurvaso |
vayamindra | tvāyavo'bhi | pra | ṇonumo | vṛṣan |
viddhī | tvasya | no | vaso |
mā | no | nide | ca | vaktave'ryo | randhīrarāvṇe |
tve | api | kraturmama |
tvaṁ | varmāsi | saprathaḥ | puroyodhaśca | vṛtrahan |
tvayā | prati | bruve | yujā |
mahām̐ | utāsi | yasya | te'nu | svadhāvarī | sahaḥ |
mamnāte | indra | rodasī |
taṁ | tvā | marutvatī | pari | bhuvadvāṇī | sayāvarī |
nakṣamāṇā | saha | dyubhiḥ |
ūrdhvāsastvānvindavo | bhuvandasmamupa | dyavi |
saṁ | te | namanta | kṛṣṭayaḥ |
pra | vo | mahe | mahivṛdhe | bharadhvaṁ | pracetase | pra | sumatiṁ | kṛṇudhvam |
viśaḥ | pūrvīḥ | pra | carā | carṣaṇiprāḥ |
uruvyacase | mahine | suvṛktimindrāya | brahma | janayanta | viprāḥ |
tasya | vratāni | na | minanti | dhīrāḥ |
indraṁ | vāṇīranuttamanyumeva | satrā | rājānaṁ | dadhire | sahadhyai |
haryaśvāya | barhayā | samāpīn |
mo | ṣu | tvā | vāghataścanāre | asmanni | rīraman |
ārāttāccitsadhamādaṁ | nā | gahīha | vā | sannupa | śrudhi |
ime | hi | te | brahmakṛtaḥ | sute | sacā | madhau | na | makṣāsate |
indre | kāmaṁ | jaritāro | vasūyavo | rathe | na | pādamā | dadhuḥ |
rāyaskāmo | vajrahastaṁ | sudakṣiṇaṁ | putro | na | pitaraṁ | huve |
imendrāya | sunvire | somāso | dadhyāśiraḥ |
tām̐ | ā | madāya | vajrahasta | pītaye | haribhyāṁ | yāhyokā |
śravacchrutkarṇeyate | vasūnāṁ | nū | cinno | mardhiṣadgiraḥ |
sadyaścidyaḥ | sahasrāṇi | śatā | dadannakirditsantamā | minat |
sa | vīro | apratiṣkutendreṇa | śūśuve | nṛbhiḥ |
yaste | gabhīrā | savanāni | vṛtrahantsunotyā | ca | dhāvati |
bhavā | varūthaṁ | maghavanmaghonāṁ | yatsamajāsi | śardhataḥ |
vi | tvāhatasya | vedanaṁ | bhajemahyā | dūṇāśo | bharā | gayam |
sunotā | somapāvne | somamindrāya | vajriṇe |
pacatā | paktīravase | kṛṇudhvamitpṛṇannitpṛṇate | mayaḥ |
mā | sredhata | somino | dakṣatā | mahe | kṛṇudhvaṁ | rāyātuje |
taraṇirijjayati | kṣeti | puṣyati | na | devāsaḥ | kavatnave |
nakiḥ | sudāso | rathaṁ | paryāsa | na | rīramat |
indro | yasyāvitā | yasya | maruto | gamatsa | gomati | vraje |
gamadvājaṁ | vājayannindra | martyo | yasya | tvamavitā | bhuvaḥ |
asmākaṁ | bodhyavitā | rathānāmasmākaṁ | śūra | nṛṇām |
udinnvasya | ricyateṁ'śo | dhanaṁ | na | jigyuṣaḥ |
yendro | harivānna | dabhanti | taṁ | ripo | dakṣaṁ | dadhāti | somini |
mantramakharvaṁ | sudhitaṁ | supeśasaṁ | dadhāta | yajñiyeṣvā |
pūrvīścana | prasitayastaranti | taṁ | yendre | karmaṇā | bhuvat |
kastamindra | tvāvasumā | martyo | dadharṣati |
śraddhette | maghavanpārye | divi | vājī | vājaṁ | siṣāsati |
maghonaḥ | sma | vṛtrahatyeṣu | codaya | ye | dadati | priyā | vasu |
tava | praṇītī | haryaśva | sūribhirviśvā | tarema | duritā |
tavedindrāvamaṁ | vasu | tvaṁ | puṣyasi | madhyamam |
satrā | viśvasya | paramasya | rājasi | nakiṣṭvā | goṣu | vṛṇvate |
tvaṁ | viśvasya | dhanadāsi | śruto | yeṁ | bhavantyājayaḥ |
tavāyaṁ | viśvaḥ | puruhūta | pārthivo'vasyurnāma | bhikṣate |
yadindra | yāvatastvametāvadahamīśīya |
stotāramiddidhiṣeya | radāvaso | na | pāpatvāya | rāsīya |
śikṣeyaminmahayate | divedive | rāyā | kuhacidvide |
nahi | tvadanyanmaghavannāpyaṁ | vasyo | asti | pitā | cana |
taraṇiritsiṣāsati | vājaṁ | puraṁdhyā | yujā |
ā | vendraṁ | puruhūtaṁ | name | girā | nemiṁ | taṣṭeva | sudrvam |
na | duṣṭutī | martyo | vindate | vasu | na | sredhantaṁ | rayirnaśat |
suśaktirinmaghavantubhyaṁ | māvate | deṣṇaṁ | yatpārye | divi |
abhi | tvā | śūra | nonumo'dugdheva | dhenavaḥ |
īśānamasya | jagataḥ | svardṛśamīśānamindra | tasthuṣaḥ |
na | tvāvām̐ | anyo | divyo | na | pārthivo | na | jāto | na | janiṣyate |
aśvāyanto | maghavannindra | vājino | gavyantastvā | havāmahe |
abhī | ṣatastadā | bharendra | jyāyaḥ | kanīyasaḥ |
purūvasurhi | maghavantsanādasi | bharebhare | ca | havyaḥ |
parā | ṇudasva | maghavannamitrāntsuvedā | no | vasū | kṛdhi |
asmākaṁ | bodhyavitā | mahādhane | bhavā | vṛdhaḥ | sakhīnām |
indra | kratuṁ | nā | bhara | pitā | putrebhyo | yathā |
śikṣā | ṇo | asminpuruhūta | yāmani | jīvā | jyotiraśīmahi |
mā | no | ajñātā | vṛjanā | durādhyo | māśivāso | ava | kramuḥ |
tvayā | vayaṁ | pravataḥ | śaśvatīrapo'ti | śūra | tarāmasi |
śvityañco | mā | dakṣiṇataskapardā | dhiyaṁjinvāso | abhi | hi | pramanduḥ |
uttiṣṭhanvoce | pari | barhiṣo | nṝnna | me | dūrādavitave | vasiṣṭhāḥ |
dūrādindramanayannā | sutena | tiro | vaiśantamati | pāntamugram |
pāśadyumnasya | vāyatasya | somātsutādindro'vṛṇītā | vasiṣṭhān |
evennu | kaṁ | sindhumebhistatārevennu | kaṁ | bhedamebhirjaghāna |
evennu | kaṁ | dāśarājñe | sudāsaṁ | prāvadindro | brahmaṇā | vo | vasiṣṭhāḥ |
juṣṭī | naro | brahmaṇā | vaḥ | pitṝṇāmakṣamavyayaṁ | na | kilā | riṣātha |
yacchakvarīṣu | bṛhatā | raveṇendre | śuṣmamadadhātā | vasiṣṭhāḥ |
uddyāmivettṛṣṇajo | nāthitāso'dīdhayurdāśarājñe | vṛtāsaḥ |
vasiṣṭhasya | stuvatendro | aśroduruṁ | tṛtsubhyo | akṛṇodu | lokam |
daṇḍevedgoajanāsa | āsanparicchinnā | bharatārbhakāsaḥ |
abhavacca | puraetā | vasiṣṭhādittṛtsūnāṁ | viśo | aprathanta |
trayaḥ | kṛṇvanti | bhuvaneṣu | retastisraḥ | prajāryā | jyotiragrāḥ |
trayo | gharmāsoṣasaṁ | sacante | sarvām̐ | ittām̐ | anu | vidurvasiṣṭhāḥ |
sūryasyeva | vakṣatho | jyotireṣāṁ | samudrasyeva | mahimā | gabhīraḥ |
vātasyeva | prajavo | nānyena | stomo | vasiṣṭhānvetave | vaḥ |
tenniṇyaṁ | hṛdayasya | praketaiḥ | sahasravalśamabhi | saṁ | caranti |
yamena | tataṁ | paridhiṁ | vayanto'psarasopa | sedurvasiṣṭhāḥ |
vidyuto | jyotiḥ | pari | saṁjihānaṁ | mitrāvaruṇā | yadapaśyatāṁ | tvā |
tatte | janmotaikaṁ | vasiṣṭhāgastyo | yattvā | viśājabhāra |
utāsi | maitrāvaruṇo | vasiṣṭhorvaśyā | brahmanmanaso'dhi | jātaḥ |
drapsaṁ | skannaṁ | brahmaṇā | daivyena | viśve | devāḥ | puṣkare | tvādadanta |
sa | praketobhayasya | pravidvāntsahasradānota | vā | sadānaḥ |
yamena | tataṁ | paridhiṁ | vayiṣyannapsarasaḥ | pari | jajñe | vasiṣṭhaḥ |
satre | ha | jātāviṣitā | namobhiḥ | kumbhe | retaḥ | siṣicatuḥ | samānam |
tato | ha | mānodiyāya | madhyāttato | jātamṛṣimāhurvasiṣṭham |
ukthabhṛtaṁ | sāmabhṛtaṁ | bibharti | grāvāṇaṁ | bibhratpra | vadātyagre |
upainamādhvaṁ | sumanasyamānā | vo | gacchāti | pratṛdo | vasiṣṭhaḥ |
pra | śukraitu | devī | manīṣāsmatsutaṣṭo | ratho | na | vājī |
viduḥ | pṛthivyā | divo | janitraṁ | śṛṇvantyāpo | adha | kṣarantīḥ |
āpaścidasmai | pinvanta | pṛthvīrvṛtreṣu | śūrā | maṁsantogrāḥ |
ā | dhūrṣvasmai | dadhātāśvānindro | na | vajrī | hiraṇyabāhuḥ |
abhi | pra | sthātāheva | yajñaṁ | yāteva | patmantmanā | hinota |
tmanā | samatsu | hinota | yajñaṁ | dadhāta | ketuṁ | janāya | vīram |
udasya | śuṣmādbhānurnārta | bibharti | bhāraṁ | pṛthivī | na | bhūma |
hvayāmi | devām̐ | ayāturagne | sādhannṛtena | dhiyaṁ | dadhāmi |
abhi | vo | devīṁ | dhiyaṁ | dadhidhvaṁ | pra | vo | devatrā | vācaṁ | kṛṇudhvam |
ā | caṣṭāsāṁ | pātho | nadīnāṁ | varuṇograḥ | sahasracakṣāḥ |
rājā | rāṣṭrānāṁ | peśo | nadīnāmanuttamasmai | kṣatraṁ | viśvāyu |
aviṣṭo | asmānviśvāsu | vikṣvadyuṁ | kṛṇota | śaṁsaṁ | ninitsoḥ |
vyetu | didyuddviṣāmaśevā | yuyota | viṣvagrapastanūnām |
avīnno | agnirhavyānnamobhiḥ | preṣṭho | asmādhāyi | stomaḥ |
sajūrdevebhirapāṁ | napātaṁ | sakhāyaṁ | kṛdhvaṁ | śivo | no | astu |
abjāmukthairahiṁ | gṛṇīṣe | budhne | nadīnāṁ | rajaḥsu | ṣīdan |
mā | no'hirbudhnyo | riṣe | dhānmā | yajño | asya | sridhadṛtāyoḥ |
uta | naiṣu | nṛṣu | śravo | dhuḥ | pra | rāye | yantu | śardhanto | aryaḥ |
tapanti | śatruṁ | svarṇa | bhūmā | mahāsenāso | amebhireṣām |
ā | yannaḥ | patnīrgamantyacchā | tvaṣṭā | supāṇirdadhātu | vīrān |
prati | naḥ | stomaṁ | tvaṣṭā | juṣeta | syādasme | aramatirvasūyuḥ |
tā | no | rāsanrātiṣāco | vasūnyā | rodasī | varuṇānī | śṛṇotu |
varūtrībhiḥ | suśaraṇo | no | astu | tvaṣṭā | sudatro | vi | dadhātu | rāyaḥ |
tanno | rāyaḥ | parvatāstannāpastadrātiṣāca | oṣadhīruta | dyauḥ |
vanaspatibhiḥ | pṛthivī | sajoṣobhe | rodasī | pari | pāsato | naḥ |
anu | tadurvī | rodasī | jihātāmanu | dyukṣo | varuṇendrasakhā |
anu | viśve | maruto | ye | sahāso | rāyaḥ | syāma | dharuṇaṁ | dhiyadhyai |
tannendro | varuṇo | mitro | agnirāpauṣadhīrvanino | juṣanta |
śarmantsyāma | marutāmupasthe | yūyaṁ | pāta | svastibhiḥ | sadā | naḥ |
śaṁ | nendrāgnī | bhavatāmavobhiḥ | śaṁ | nendrāvaruṇā | rātahavyā |
śamindrāsomā | suvitāya | śaṁ | yoḥ | śaṁ | nendrāpūṣaṇā | vājasātau |
śaṁ | no | bhagaḥ | śamu | naḥ | śaṁso | astu | śaṁ | naḥ | puraṁdhiḥ | śamu | santu | rāyaḥ |
śaṁ | naḥ | satyasya | suyamasya | śaṁsaḥ | śaṁ | no | aryamā | purujāto | astu |
śaṁ | no | dhātā | śamu | dhartā | no | astu | śaṁ | norūcī | bhavatu | svadhābhiḥ |
śaṁ | rodasī | bṛhatī | śaṁ | no | adriḥ | śaṁ | no | devānāṁ | suhavāni | santu |
śaṁ | no | agnirjyotiranīko | astu | śaṁ | no | mitrāvaruṇāvaśvinā | śam |
śaṁ | naḥ | sukṛtāṁ | sukṛtāni | santu | śaṁ | neṣiro | abhi | vātu | vātaḥ |
śaṁ | no | dyāvāpṛthivī | pūrvahūtau | śamantarikṣaṁ | dṛśaye | no | astu |
śaṁ | nauṣadhīrvanino | bhavantu | śaṁ | no | rajasaspatirastu | jiṣṇuḥ |
śaṁ | nendro | vasubhirdevo | astu | śamādityebhirvaruṇaḥ | suśaṁsaḥ |
śaṁ | no | rudro | rudrebhirjalāṣaḥ | śaṁ | nastvaṣṭā | gnābhiriha | śṛṇotu |
śaṁ | naḥ | somo | bhavatu | brahma | śaṁ | naḥ | śaṁ | no | grāvāṇaḥ | śamu | santu | yajñāḥ |
śaṁ | naḥ | svarūṇāṁ | mitayo | bhavantu | śaṁ | naḥ | prasvaḥ | śamvastu | vediḥ |
śaṁ | naḥ | sūryorucakṣā | udetu | śaṁ | naścatasraḥ | pradiśo | bhavantu |
śaṁ | naḥ | parvatā | dhruvayo | bhavantu | śaṁ | naḥ | sindhavaḥ | śamu | santvāpaḥ |
śaṁ | no | aditirbhavatu | vratebhiḥ | śaṁ | no | bhavantu | marutaḥ | svarkāḥ |
śaṁ | no | viṣṇuḥ | śamu | pūṣā | no | astu | śaṁ | no | bhavitraṁ | śamvastu | vāyuḥ |
śaṁ | no | devaḥ | savitā | trāyamāṇaḥ | śaṁ | no | bhavantūṣaso | vibhātīḥ |
śaṁ | naḥ | parjanyo | bhavatu | prajābhyaḥ | śaṁ | naḥ | kṣetrasya | patirastu | śaṁbhuḥ |
śaṁ | no | devā | viśvadevā | bhavantu | śaṁ | sarasvatī | saha | dhībhirastu |
śamabhiṣācaḥ | śamu | rātiṣācaḥ | śaṁ | no | divyāḥ | pārthivāḥ | śaṁ | no | apyāḥ |
śaṁ | naḥ | satyasya | patayo | bhavantu | śaṁ | no | arvantaḥ | śamu | santu | gāvaḥ |
śaṁ | na | ṛbhavaḥ | sukṛtaḥ | suhastāḥ | śaṁ | no | bhavantu | pitaro | haveṣu |
śaṁ | no | ajaikapāddevo | astu | śaṁ | no'hirbudhnyaḥ | śaṁ | samudraḥ |
śaṁ | no | apāṁ | napātperurastu | śaṁ | naḥ | pṛśnirbhavatu | devagopā |
ādityā | rudrā | vasavo | juṣantedaṁ | brahma | kriyamāṇaṁ | navīyaḥ |
śṛṇvantu | no | divyāḥ | pārthivāso | gojātota | ye | yajñiyāsaḥ |
ye | devānāṁ | yajñiyā | yajñiyānāṁ | manoryajatrāmṛtā | ṛtajñāḥ |
te | no | rāsantāmurugāyamadya | yūyaṁ | pāta | svastibhiḥ | sadā | naḥ |
pra | brahmaitu | sadanādṛtasya | vi | raśmibhiḥ | sasṛje | sūryo | gāḥ |
vi | sānunā | pṛthivī | sasrorvī | pṛthu | pratīkamadhyedhe | agniḥ |
imāṁ | vāṁ | mitrāvaruṇā | suvṛktimiṣaṁ | na | kṛṇve | asurā | navīyaḥ |
ino | vāmanyaḥ | padavīradabdho | janaṁ | ca | mitro | yatati | bruvāṇaḥ |
ā | vātasya | dhrajato | rantetyā | apīpayanta | dhenavo | na | sūdāḥ |
maho | divaḥ | sadane | jāyamāno'cikradadvṛṣabhaḥ | sasminnūdhan |
girā | yaitā | yunajaddharī | tendra | priyā | surathā | śūra | dhāyū |
pra | yo | manyuṁ | ririkṣato | minātyā | sukratumaryamaṇaṁ | vavṛtyām |
yajante | asya | sakhyaṁ | vayaśca | namasvinaḥ | sva | ṛtasya | dhāman |
vi | pṛkṣo | bābadhe | nṛbhiḥ | stavānedaṁ | namo | rudrāya | preṣṭham |
ā | yatsākaṁ | yaśaso | vāvaśānāḥ | sarasvatī | saptathī | sindhumātā |
yāḥ | suṣvayanta | sudughāḥ | sudhārābhi | svena | payasā | pīpyānāḥ |
uta | tye | no | maruto | mandasānā | dhiyaṁ | tokaṁ | ca | vājino'vantu |
mā | naḥ | pari | khyadakṣarā | carantyavīvṛdhanyujyaṁ | te | rayiṁ | naḥ |
pra | vo | mahīmaramatiṁ | kṛṇudhvaṁ | pra | pūṣaṇaṁ | vidathyaṁ | na | vīram |
bhagaṁ | dhiyo'vitāraṁ | no | asyāḥ | sātau | vājaṁ | rātiṣācaṁ | puraṁdhim |
acchāyaṁ | vo | marutaḥ | ślokaitvacchā | viṣṇuṁ | niṣiktapāmavobhiḥ |
uta | prajāyai | gṛṇate | vayo | dhuryūyaṁ | pāta | svastibhiḥ | sadā | naḥ |
ā | vo | vāhiṣṭho | vahatu | stavadhyai | ratho | vājā | ṛbhukṣaṇo | amṛktaḥ |
abhi | tripṛṣṭhaiḥ | savaneṣu | somairmade | suśiprā | mahabhiḥ | pṛṇadhvam |
yūyaṁ | ha | ratnaṁ | maghavatsu | dhattha | svardṛśa | ṛbhukṣaṇo | amṛktam |
saṁ | yajñeṣu | svadhāvantaḥ | pibadhvaṁ | vi | no | rādhāṁsi | matibhirdayadhvam |
uvocitha | hi | maghavandeṣṇaṁ | maho | arbhasya | vasuno | vibhāge |
ubhā | te | pūrṇā | vasunā | gabhastī | na | sūnṛtā | ni | yamate | vasavyā |
tvamindra | svayaśā | ṛbhukṣā | vājo | na | sādhurastameṣyṛkvā |
vayaṁ | nu | te | dāśvāṁsaḥ | syāma | brahma | kṛṇvanto | harivo | vasiṣṭhāḥ |
sanitāsi | pravato | dāśuṣe | cidyābhirviveṣo | haryaśva | dhībhiḥ |
vavanmā | nu | te | yujyābhirūtī | kadā | nendra | rāyā | daśasyeḥ |
vāsayasīva | vedhasastvaṁ | naḥ | kadā | nendra | vacaso | bubodhaḥ |
astaṁ | tātyā | dhiyā | rayiṁ | suvīraṁ | pṛkṣo | no | arvā | nyuhīta | vājī |
abhi | yaṁ | devī | nirṛtiścidīśe | nakṣantendraṁ | śaradaḥ | supṛkṣaḥ |
upa | tribandhurjaradaṣṭimetyasvaveśaṁ | yaṁ | kṛṇavanta | martāḥ |
ā | no | rādhāṁsi | savitaḥ | stavadhyā | rāyo | yantu | parvatasya | rātau |
sadā | no | divyaḥ | pāyuḥ | siṣaktu | yūyaṁ | pāta | svastibhiḥ | sadā | naḥ |
udu | ṣya | devaḥ | savitā | yayāma | hiraṇyayīmamatiṁ | yāmaśiśret |
nūnaṁ | bhago | havyo | mānuṣebhirvi | yo | ratnā | purūvasurdadhāti |
udu | tiṣṭha | savitaḥ | śrudhyasya | hiraṇyapāṇe | prabhṛtāvṛtasya |
vyurvīṁ | pṛthvīmamatiṁ | sṛjānā | nṛbhyo | martabhojanaṁ | suvānaḥ |
api | ṣṭutaḥ | savitā | devo | astu | yamā | cidviśve | vasavo | gṛṇanti |
sa | naḥ | stomānnamasyaścano | dhādviśvebhiḥ | pātu | pāyubhirni | sūrīn |
abhi | yaṁ | devyaditirgṛṇāti | savaṁ | devasya | saviturjuṣāṇā |
abhi | samrājo | varuṇo | gṛṇantyabhi | mitrāso | aryamā | sajoṣāḥ |
abhi | ye | mitho | vanuṣaḥ | sapante | rātiṁ | divo | rātiṣācaḥ | pṛthivyāḥ |
ahirbudhnyota | naḥ | śṛṇotu | varūtryekadhenubhirni | pātu |
anu | tanno | jāspatirmaṁsīṣṭa | ratnaṁ | devasya | savituriyānaḥ |
bhagamugro'vase | johavīti | bhagamanugro | adha | yāti | ratnam |
śaṁ | no | bhavantu | vājino | haveṣu | devatātā | mitadravaḥ | svarkāḥ |
jambhayanto'hiṁ | vṛkaṁ | rakṣāṁsi | sanemyasmadyuyavannamīvāḥ |
vājevāje'vata | vājino | no | dhaneṣu | viprāmṛtā | ṛtajñāḥ |
asya | madhvaḥ | pibata | mādayadhvaṁ | tṛptā | yāta | pathibhirdevayānaiḥ |
ūrdhvo | agniḥ | sumatiṁ | vasvo | aśretpratīcī | jūrṇirdevatātimeti |
bhejāte | adrī | rathyeva | panthāmṛtaṁ | hotā | neṣito | yajāti |
pra | vāvṛje | suprayā | barhireṣāmā | viśpatīva | bīriṭeyāte |
viśāmaktoruṣasaḥ | pūrvahūtau | vāyuḥ | pūṣā | svastaye | niyutvān |
jmayātra | vasavo | ranta | devorāvantarikṣe | marjayanta | śubhrāḥ |
arvākpathorujrayaḥ | kṛṇudhvaṁ | śrotā | dūtasya | jagmuṣo | no | asya |
te | hi | yajñeṣu | yajñiyāsomāḥ | sadhasthaṁ | viśve | abhi | santi | devāḥ |
tām̐ | adhvarośato | yakṣyagne | śruṣṭī | bhagaṁ | nāsatyā | puraṁdhim |
āgne | giro | divā | pṛthivyā | mitraṁ | vaha | varuṇamindramagnim |
āryamaṇamaditiṁ | viṣṇumeṣāṁ | sarasvatī | maruto | mādayantām |
rare | havyaṁ | matibhiryajñiyānāṁ | nakṣatkāmaṁ | martyānāmasinvan |
dhātā | rayimavidasyaṁ | sadāsāṁ | sakṣīmahi | yujyebhirnu | devaiḥ |
nū | rodasī | abhiṣṭute | vasiṣṭhairṛtāvāno | varuṇo | mitro | agniḥ |
yacchantu | candropamaṁ | no | arkaṁ | yūyaṁ | pāta | svastibhiḥ | sadā | naḥ |
o | śruṣṭirvidathyā | sametu | prati | stomaṁ | dadhīmahi | turāṇām |
yadadya | devaḥ | savitā | suvāti | syāmāsya | ratnino | vibhāge |
mitrastanno | varuṇo | rodasī | ca | dyubhaktamindro | aryamā | dadātu |
dideṣṭu | devyaditī | rekṇo | vāyuśca | yanniyuvaite | bhagaśca |
sedugro | astu | marutaḥ | sa | śuṣmī | yaṁ | martyaṁ | pṛṣadaśvāvātha |
utemagniḥ | sarasvatī | junanti | na | tasya | rāyaḥ | paryetāsti |
ayaṁ | hi | netā | varuṇa | ṛtasya | mitro | rājāno | aryamāpo | dhuḥ |
suhavā | devyaditiranarvā | te | no | aṁho | ati | parṣannariṣṭān |
asya | devasya | mīḻhuṣo | vayā | viṣṇoreṣasya | prabhṛthe | havirbhiḥ |
vide | hi | rudro | rudriyaṁ | mahitvaṁ | yāsiṣṭaṁ | vartiraśvināvirāvat |
mātra | pūṣannāghṛṇerasyo | varūtrī | yadrātiṣācaśca | rāsan |
mayobhuvo | no | arvanto | ni | pāntu | vṛṣṭiṁ | parijmā | vāto | dadātu |
nū | rodasī | abhiṣṭute | vasiṣṭhairṛtāvāno | varuṇo | mitro | agniḥ |
yacchantu | candropamaṁ | no | arkaṁ | yūyaṁ | pāta | svastibhiḥ | sadā | naḥ |
prātaragniṁ | prātarindraṁ | havāmahe | prātarmitrāvaruṇā | prātaraśvinā |
prātarbhagaṁ | pūṣaṇaṁ | brahmaṇaspatiṁ | prātaḥ | somamuta | rudraṁ | huvema |
prātarjitaṁ | bhagamugraṁ | huvema | vayaṁ | putramaditeryo | vidhartā |
ādhraścidyaṁ | manyamānasturaścidrājā | cidyaṁ | bhagaṁ | bhakṣītyāha |
bhaga | praṇetarbhaga | satyarādho | bhagemāṁ | dhiyamudavā | dadannaḥ |
bhaga | pra | ṇo | janaya | gobhiraśvairbhaga | pra | nṛbhirnṛvantaḥ | syāma |
utedānīṁ | bhagavantaḥ | syāmota | prapitvota | madhye | ahnām |
utoditā | maghavantsūryasya | vayaṁ | devānāṁ | sumatau | syāma |
bhagaiva | bhagavām̐ | astu | devāstena | vayaṁ | bhagavantaḥ | syāma |
taṁ | tvā | bhaga | sarvejjohavīti | sa | no | bhaga | puraetā | bhaveha |
samadhvarāyoṣaso | namanta | dadhikrāveva | śucaye | padāya |
arvācīnaṁ | vasuvidaṁ | bhagaṁ | no | rathamivāśvā | vājinā | vahantu |
aśvāvatīrgomatīrnoṣāso | vīravatīḥ | sadamucchantu | bhadrāḥ |
ghṛtaṁ | duhānā | viśvataḥ | prapītā | yūyaṁ | pāta | svastibhiḥ | sadā | naḥ |
pra | brahmāṇo | aṅgiraso | nakṣanta | pra | krandanurnabhanyasya | vetu |
pra | dhenavodapruto | navanta | yujyātāmadrī | adhvarasya | peśaḥ |
sugaste | agne | sanavitto | adhvā | yukṣvā | sute | harito | rohitaśca |
ye | vā | sadmannaruṣā | vīravāho | huve | devānāṁ | janimāni | sattaḥ |
samu | vo | yajñaṁ | mahayannamobhiḥ | pra | hotā | mandro | riricopāke |
yajasva | su | purvaṇīka | devānā | yajñiyāmaramatiṁ | vavṛtyāḥ |
yadā | vīrasya | revato | duroṇe | syonaśīratithirāciketat |
suprīto | agniḥ | sudhito | damā | sa | viśe | dāti | vāryamiyatyai |
imaṁ | no | agne | adhvaraṁ | juṣasva | marutsvindre | yaśasaṁ | kṛdhī | naḥ |
ā | naktā | barhiḥ | sadatāmuṣāsośantā | mitrāvaruṇā | yajeha |
evāgniṁ | sahasyaṁ | vasiṣṭho | rāyaskāmo | viśvapsnyasya | staut |
iṣaṁ | rayiṁ | paprathadvājamasme | yūyaṁ | pāta | svastibhiḥ | sadā | naḥ |
pra | vo | yajñeṣu | devayanto | arcandyāvā | namobhiḥ | pṛthivīṣadhyai |
yeṣāṁ | brahmāṇyasamāni | viprā | viṣvagviyanti | vanino | na | śākhāḥ |
pra | yajñaitu | hetvo | na | saptirudyacchadhvaṁ | samanaso | ghṛtācīḥ |
stṛṇīta | barhiradhvarāya | sādhūrdhvā | śocīṁṣi | devayūnyasthuḥ |
ā | putrāso | na | mātaraṁ | vibhṛtrāḥ | sānau | devāso | barhiṣaḥ | sadantu |
ā | viśvācī | vidathyāmanaktvagne | mā | no | devatātā | mṛdhaskaḥ |
te | sīṣapanta | joṣamā | yajatrā | ṛtasya | dhārāḥ | sudughā | duhānāḥ |
jyeṣṭhaṁ | vo | adya | mahā | vasūnāmā | gantana | samanaso | yati | ṣṭha |
evā | no | agne | vikṣvā | daśasya | tvayā | vayaṁ | sahasāvannāskrāḥ |
rāyā | yujā | sadhamādo | ariṣṭā | yūyaṁ | pāta | svastibhiḥ | sadā | naḥ |
dadhikrāṁ | vaḥ | prathamamaśvinoṣasamagniṁ | samiddhaṁ | bhagamūtaye | huve |
indraṁ | viṣṇuṁ | pūṣaṇaṁ | brahmaṇaspatimādityāndyāvāpṛthivī | apaḥ | svaḥ |
dadhikrāmu | namasā | bodhayantodīrāṇā | yajñamupaprayantaḥ |
iḻāṁ | devīṁ | barhiṣi | sādayanto'śvinā | viprā | suhavā | huvema |
dadhikrāvāṇaṁ | bubudhāno | agnimupa | bruvoṣasaṁ | sūryaṁ | gām |
bradhnaṁ | mam̐ścatorvaruṇasya | babhruṁ | te | viśvāsmadduritā | yāvayantu |
dadhikrāvā | prathamo | vājyarvāgre | rathānāṁ | bhavati | prajānan |
saṁvidānoṣasā | sūryeṇādityebhirvasubhiraṅgirobhiḥ |
ā | no | dadhikrāḥ | pathyāmanaktvṛtasya | panthāmanvetavo |
śṛṇotu | no | daivyaṁ | śardho | agniḥ | śṛṇvantu | viśve | mahiṣāmūrāḥ |
ā | devo | yātu | savitā | suratno'ntarikṣaprā | vahamāno | aśvaiḥ |
haste | dadhāno | naryā | purūṇi | niveśayañca | prasuvañca | bhūma |
udasya | bāhū | śithirā | bṛhantā | hiraṇyayā | divo | antām̐ | anaṣṭām |
nūnaṁ | so | asya | mahimā | paniṣṭa | sūraścidasmānu | dādapasyām |
sa | ghā | no | devaḥ | savitā | sahāvā | sāviṣadvasupatirvasūni |
viśrayamāṇo | amatimurūcīṁ | martabhojanamadha | rāsate | naḥ |
imā | giraḥ | savitāraṁ | sujihvaṁ | pūrṇagabhastimīḻate | supāṇim |
citraṁ | vayo | bṛhadasme | dadhātu | yūyaṁ | pāta | svastibhiḥ | sadā | naḥ |
imā | rudrāya | sthiradhanvane | giraḥ | kṣipreṣave | devāya | svadhāvne |
aṣāḻhāya | sahamānāya | vedhase | tigmāyudhāya | bharatā | śṛṇotu | naḥ |
sa | hi | kṣayeṇa | kṣamyasya | janmanaḥ | sāmrājyena | divyasya | cetati |
avannavantīrupa | no | duraścarānamīvo | rudra | jāsu | no | bhava |
yā | te | didyudavasṛṣṭā | divaspari | kṣmayā | carati | pari | sā | vṛṇaktu | naḥ |
sahasraṁ | te | svapivāta | bheṣajā | mā | nastokeṣu | tanayeṣu | rīriṣaḥ |
mā | no | vadhī | rudra | mā | parā | dā | mā | te | bhūma | prasitau | hīḻitasya |
ā | no | bhaja | barhiṣi | jīvaśaṁse | yūyaṁ | pāta | svastibhiḥ | sadā | naḥ |
āpo | yaṁ | vaḥ | prathamaṁ | devayantendrapānamūrmimakṛṇvateḻaḥ |
taṁ | vo | vayaṁ | śucimaripramadya | ghṛtapruṣaṁ | madhumantaṁ | vanema |
tamūrmimāpo | madhumattamaṁ | vo'pāṁ | napādavatvāśuhemā |
yasminnindro | vasubhirmādayāte | tamaśyāma | devayanto | vo | adya |
śatapavitrāḥ | svadhayā | madantīrdevīrdevānāmapi | yanti | pāthaḥ |
tendrasya | na | minanti | vratāni | sindhubhyo | havyaṁ | ghṛtavajjuhota |
yāḥ | sūryo | raśmibhirātatāna | yābhyendro | aradadgātumūrmim |
te | sindhavo | varivo | dhātanā | no | yūyaṁ | pāta | svastibhiḥ | sadā | naḥ |
ṛbhukṣaṇo | vājā | mādayadhvamasme | naro | maghavānaḥ | sutasya |
ā | vo'rvācaḥ | kratavo | na | yātāṁ | vibhvo | rathaṁ | naryaṁ | vartayantu |
ṛbhurṛbhubhirabhi | vaḥ | syāma | vibhvo | vibhubhiḥ | śavasā | śavāṁsi |
vājo | asmām̐ | avatu | vājasātāvindreṇa | yujā | taruṣema | vṛtram |
te | ciddhi | pūrvīrabhi | santi | śāsā | viśvām̐ | aryoparatāti | vanvan |
indro | vibhvām̐ | ṛbhukṣā | vājo | aryaḥ | śatrormithatyā | kṛṇavanvi | nṛmṇam |
nū | devāso | varivaḥ | kartanā | no | bhūta | no | viśve'vase | sajoṣāḥ |
samasme | iṣaṁ | vasavo | dadīranyūyaṁ | pāta | svastibhiḥ | sadā | naḥ |
samudrajyeṣṭhāḥ | salilasya | madhyātpunānā | yantyaniviśamānāḥ |
indro | yā | vajrī | vṛṣabho | rarāda | tāpo | devīriha | māmavantu |
yāpo | divyota | vā | sravanti | khanitrimota | vā | yāḥ | svayaṁjāḥ |
samudrārthā | yāḥ | śucayaḥ | pāvakāstāpo | devīriha | māmavantu |
yāsāṁ | rājā | varuṇo | yāti | madhye | satyānṛte | avapaśyañjanānām |
madhuścutaḥ | śucayo | yāḥ | pāvakāstāpo | devīriha | māmavantu |
yāsu | rājā | varuṇo | yāsu | somo | viśve | devā | yāsūrjaṁ | madanti |
vaiśvānaro | yāsvagniḥ | praviṣṭastāpo | devīriha | māmavantu |
ā | māṁ | mitrāvaruṇeha | rakṣataṁ | kulāyayadviśvayanmā | nā | gan |
ajakāvaṁ | durdṛśīkaṁ | tiro | dadhe | mā | māṁ | padyena | rapasā | vidattsaruḥ |
yadvijāmanparuṣi | vandanaṁ | bhuvadaṣṭhīvantau | pari | kulphau | ca | dehat |
agniṣṭacchocannapa | bādhatāmito | mā | māṁ | padyena | rapasā | vidattsaruḥ |
yacchalmalau | bhavati | yannadīṣu | yadoṣadhībhyaḥ | pari | jāyate | viṣam |
viśve | devā | niritastatsuvantu | mā | māṁ | padyena | rapasā | vidattsaruḥ |
yāḥ | pravato | nivatodvata | udanvatīranudakāśca | yāḥ |
tāsmabhyaṁ | payasā | pinvamānāḥ | śivā | devīraśipadā | bhavantu | sarvā | nadyo | aśimidā | bhavantu |
ādityānāmavasā | nūtanena | sakṣīmahi | śarmaṇā | śaṁtamena |
anāgāstve | adititve | turāsemaṁ | yajñaṁ | dadhatu | śroṣamāṇāḥ |
ādityāso | aditirmādayantāṁ | mitro | aryamā | varuṇo | rajiṣṭhāḥ |
asmākaṁ | santu | bhuvanasya | gopāḥ | pibantu | somamavase | no | adya |
ādityā | viśve | marutaśca | viśve | devāśca | viśva | ṛbhavaśca | viśve |
indro | agniraśvinā | tuṣṭuvānā | yūyaṁ | pāta | svastibhiḥ | sadā | naḥ |
ādityāso | aditayaḥ | syāma | pūrdevatrā | vasavo | martyatrā |
sanema | mitrāvaruṇā | sananto | bhavema | dyāvāpṛthivī | bhavantaḥ |
mitrastanno | varuṇo | māmahanta | śarma | tokāya | tanayāya | gopāḥ |
mā | vo | bhujemānyajātameno | mā | tatkarma | vasavo | yaccayadhve |
turaṇyavo'ṅgiraso | nakṣanta | ratnaṁ | devasya | savituriyānāḥ |
pitā | ca | tanno | mahānyajatro | viśve | devāḥ | samanaso | juṣanta |
pra | dyāvā | yajñaiḥ | pṛthivī | namobhiḥ | sabādheḻe | bṛhatī | yajatre |
te | ciddhi | pūrve | kavayo | gṛṇantaḥ | puro | mahī | dadhire | devaputre |
pra | pūrvaje | pitarā | navyasībhirgīrbhiḥ | kṛṇudhvaṁ | sadane | ṛtasya |
ā | no | dyāvāpṛthivī | daivyena | janena | yātaṁ | mahi | vāṁ | varūtham |
uto | hi | vāṁ | ratnadheyāni | santi | purūṇi | dyāvāpṛthivī | sudāse |
asme | dhattaṁ | yadasadaskṛdhoyu | yūyaṁ | pāta | svastibhiḥ | sadā | naḥ |
vāstoṣpate | prati | jānīhyasmāntsvāveśo | anamīvo | bhavā | naḥ |
yattvemahe | prati | tanno | juṣasva | śaṁ | no | bhava | dvipade | śaṁ | catuṣpade |
vāstoṣpate | prataraṇo | naidhi | gayasphāno | gobhiraśvebhirindo |
ajarāsaste | sakhye | syāma | piteva | putrānprati | no | juṣasva |
vāstoṣpate | śagmayā | saṁsadā | te | sakṣīmahi | raṇvayā | gātumatyā |
pāhi | kṣemota | yoge | varaṁ | no | yūyaṁ | pāta | svastibhiḥ | sadā | naḥ |
amīvahā | vāstoṣpate | viśvā | rūpāṇyāviśan |
sakhā | suśevaidhi | naḥ |
yadarjuna | sārameya | dataḥ | piśaṅga | yacchase |
vīva | bhrājanta | ṛṣṭayopa | srakveṣu | bapsato | ni | ṣu | svapa |
stenaṁ | rāya | sārameya | taskaraṁ | vā | punaḥsara |
stotṝnindrasya | rāyasi | kimasmānducchunāyase | ni | ṣu | svapa |
tvaṁ | sūkarasya | dardṛhi | tava | dardartu | sūkaraḥ |
stotṝnindrasya | rāyasi | kimasmānducchunāyase | ni | ṣu | svapa |
sastu | mātā | sastu | pitā | sastu | śvā | sastu | viśpatiḥ |
sasantu | sarve | jñātayaḥ | sastvayamabhito | janaḥ |
yāste | yaśca | carati | yaśca | paśyati | no | janaḥ |
teṣāṁ | saṁ | hanmo | akṣāṇi | yathedaṁ | harmyaṁ | tathā |
sahasraśṛṅgo | vṛṣabho | yaḥ | samudrādudācarat |
tenā | sahasyenā | vayaṁ | ni | janāntsvāpayāmasi |
proṣṭheśayā | vahyeśayā | nārīryāstalpaśīvarīḥ |
striyo | yāḥ | puṇyagandhāstāḥ | sarvāḥ | svāpayāmasi |
keṁ | vyaktā | naraḥ | sanīḻā | rudrasya | maryādha | svaśvāḥ |
nakirhyeṣāṁ | janūṁṣi | veda | te | aṅga | vidre | mitho | janitram |
abhi | svapūbhirmitho | vapanta | vātasvanasaḥ | śyenāspṛdhran |
etāni | dhīro | niṇyā | ciketa | pṛśniryadūdho | mahī | jabhāra |
sā | viṭ | suvīrā | marudbhirastu | sanātsahantī | puṣyantī | nṛmṇam |
yāmaṁ | yeṣṭhāḥ | śubhā | śobhiṣṭhāḥ | śriyā | saṁmiślaujobhirugrāḥ |
ugraṁ | vaujaḥ | sthirā | śavāṁsyadhā | marudbhirgaṇastuviṣmān |
śubhro | vaḥ | śuṣmaḥ | krudhmī | manāṁsi | dhunirmuniriva | śardhasya | dhṛṣṇoḥ |
sanemyasmadyuyota | didyuṁ | mā | vo | durmatiriha | praṇaṅnaḥ |
priyā | vo | nāma | huve | turāṇāmā | yattṛpanmaruto | vāvaśānāḥ |
svāyudhāseṣmiṇaḥ | suniṣkota | svayaṁ | tanvaḥ | śumbhamānāḥ |
śucī | vo | havyā | marutaḥ | śucīnāṁ | śuciṁ | hinomyadhvaraṁ | śucibhyaḥ |
ṛtena | satyamṛtasāpāyañchucijanmānaḥ | śucayaḥ | pāvakāḥ |
aṁseṣvā | marutaḥ | khādayo | vo | vakṣaḥsu | rukmopaśiśriyāṇāḥ |
vi | vidyuto | na | vṛṣṭibhī | rucānānu | svadhāmāyudhairyacchamānāḥ |
pra | budhnyā | verate | mahāṁsi | pra | nāmāni | prayajyavastiradhvam |
sahasriyaṁ | damyaṁ | bhāgametaṁ | gṛhamedhīyaṁ | maruto | juṣadhvam |
yadi | stutasya | maruto | adhīthetthā | viprasya | vājino | havīman |
makṣū | rāyaḥ | suvīryasya | dāta | nū | cidyamanyādabhadarāvā |
atyāso | na | ye | marutaḥ | svañco | yakṣadṛśo | na | śubhayanta | maryāḥ |
te | harmyeṣṭhāḥ | śiśavo | na | śubhrā | vatsāso | na | prakrīḻinaḥ | payodhāḥ |
daśasyanto | no | maruto | mṛḻantu | varivasyanto | rodasī | sumeke |
āre | gohā | nṛhā | vadho | vo | astu | sumnebhirasme | vasavo | namadhvam |
ā | vo | hotā | johavīti | sattaḥ | satrācīṁ | rātiṁ | maruto | gṛṇānaḥ |
yevato | vṛṣaṇo | asti | gopāḥ | so | advayāvī | havate | vokthaiḥ |
ime | turaṁ | maruto | rāmayantīme | sahaḥ | sahasā | namanti |
ime | śaṁsaṁ | vanuṣyato | ni | pānti | guru | dveṣo | araruṣe | dadhanti |
ime | radhraṁ | cinmaruto | junanti | bhṛmiṁ | cidyathā | vasavo | juṣanta |
apa | bādhadhvaṁ | vṛṣaṇastamāṁsi | dhatta | viśvaṁ | tanayaṁ | tokamasme |
mā | vo | dātrānmaruto | nirarāma | mā | paścāddaghma | rathyo | vibhāge |
ā | naḥ | spārhe | bhajatanā | vasavye | yadīṁ | sujātaṁ | vṛṣaṇo | vo | asti |
saṁ | yaddhananta | manyubhirjanāsaḥ | śūrā | yahvīṣvoṣadhīṣu | vikṣu |
adha | smā | no | maruto | rudriyāsastrātāro | bhūta | pṛtanāsvaryaḥ |
bhūri | cakra | marutaḥ | pitryāṇyukthāni | yā | vaḥ | śasyante | purā | cit |
marudbhirugraḥ | pṛtanāsu | sāḻhā | marudbhiritsanitā | vājamarvā |
asme | vīro | marutaḥ | śuṣmyastu | janānāṁ | yo | asuro | vidhartā |
apo | yena | sukṣitaye | taremādha | svamoko | abhi | vaḥ | syāma |
tannendro | varuṇo | mitro | agnirāpauṣadhīrvanino | juṣanta |
śarmantsyāma | marutāmupasthe | yūyaṁ | pāta | svastibhiḥ | sadā | naḥ |
madhvo | vo | nāma | mārutaṁ | yajatrāḥ | pra | yajñeṣu | śavasā | madanti |
ye | rejayanti | rodasī | cidurvī | pinvantyutsaṁ | yadayāsurugrāḥ |
nicetāro | hi | maruto | gṛṇantaṁ | praṇetāro | yajamānasya | manma |
asmākamadya | vidatheṣu | barhirā | vītaye | sadata | pipriyāṇāḥ |
naitāvadanye | maruto | yatheme | bhrājante | rukmairāyudhaistanūbhiḥ |
ā | rodasī | viśvapiśaḥ | piśānāḥ | samānamañjyañjate | śubhe | kam |
ṛdhaksā | vo | maruto | didyudastu | yadvāgaḥ | puruṣatā | karāma |
mā | vastasyāmapi | bhūmā | yajatrāsme | vo | astu | sumatiścaniṣṭhā |
kṛte | cidatra | maruto | raṇantānavadyāsaḥ | śucayaḥ | pāvakāḥ |
pra | ṇo'vata | sumatibhiryajatrāḥ | pra | vājebhistirata | puṣyase | naḥ |
uta | stutāso | maruto | vyantu | viśvebhirnāmabhirnaro | havīṁṣi |
dadāta | no | amṛtasya | prajāyai | jigṛta | rāyaḥ | sūnṛtā | maghāni |
ā | stutāso | maruto | viśvotī | acchā | sūrīntsarvatātā | jigāta |
ye | nastmanā | śatino | vardhayanti | yūyaṁ | pāta | svastibhiḥ | sadā | naḥ |
pra | sākamukṣe | arcatā | gaṇāya | yo | daivyasya | dhāmnastuviṣmān |
uta | kṣodanti | rodasī | mahitvā | nakṣante | nākaṁ | nirṛteravaṁśāt |
janūścidvo | marutastveṣyeṇa | bhīmāsastuvimanyavo'yāsaḥ |
pra | ye | mahobhirojasota | santi | viśvo | vo | yāmanbhayate | svardṛk |
bṛhadvayo | maghavadbhyo | dadhāta | jujoṣanninmarutaḥ | suṣṭutiṁ | naḥ |
gato | nādhvā | vi | tirāti | jantuṁ | pra | ṇaḥ | spārhābhirūtibhistireta |
yuṣmoto | vipro | marutaḥ | śatasvī | yuṣmoto | arvā | sahuriḥ | sahasrī |
yuṣmotaḥ | samrāḻuta | hanti | vṛtraṁ | pra | tadvo | astu | dhūtayo | deṣṇam |
tām̐ | ā | rudrasya | mīḻhuṣo | vivāse | kuvinnaṁsante | marutaḥ | punarnaḥ |
yatsasvartā | jihīḻire | yadāvirava | tadenemahe | turāṇām |
pra | sā | vāci | suṣṭutirmaghonāmidaṁ | sūktaṁ | maruto | juṣanta |
ārācciddveṣo | vṛṣaṇo | yuyota | yūyaṁ | pāta | svastibhiḥ | sadā | naḥ |
yaṁ | trāyadhvedamidaṁ | devāso | yaṁ | ca | nayatha |
tasmāgne | varuṇa | mitrāryamanmarutaḥ | śarma | yacchata |
yuṣmākaṁ | devāvasāhani | priyejānastarati | dviṣaḥ |
pra | sa | kṣayaṁ | tirate | vi | mahīriṣo | yo | vo | varāya | dāśati |
nahi | vaścaramaṁ | cana | vasiṣṭhaḥ | parimaṁsate |
asmākamadya | marutaḥ | sute | sacā | viśve | pibata | kāminaḥ |
nahi | votiḥ | pṛtanāsu | mardhati | yasmārādhvaṁ | naraḥ |
abhi | vāvartsumatirnavīyasī | tūyaṁ | yāta | pipīṣavaḥ |
o | ṣu | ghṛṣvirādhaso | yātanāndhāṁsi | pītaye |
imā | vo | havyā | maruto | rare | hi | kaṁ | mo | ṣvanyatra | gantana |
ā | ca | no | barhiḥ | sadatāvitā | ca | naḥ | spārhāṇi | dātave | vasu |
asredhanto | marutaḥ | somye | madhau | svāheha | mādayādhvai |
sasvaściddhi | tanvaḥ | śumbhamānā | haṁsāso | nīlapṛṣṭhāpaptan |
viśvaṁ | śardho | abhito | mā | ni | ṣeda | naro | na | raṇvāḥ | savane | madantaḥ |
yo | no | maruto | abhi | durhṛṇāyustiraścittāni | vasavo | jighāṁsati |
druhaḥ | pāśānprati | sa | mucīṣṭa | tapiṣṭhena | hanmanā | hantanā | tam |
sāṁtapanedaṁ | havirmarutastajjujuṣṭana |
yuṣmākotī | riśādasaḥ |
gṛhamedhāsā | gata | maruto | māpa | bhūtana |
yuṣmākotī | sudānavaḥ |
iheha | vaḥ | svatavasaḥ | kavayaḥ | sūryatvacaḥ |
yajñaṁ | marutā | vṛṇe |
tryambakaṁ | yajāmahe | sugandhiṁ | puṣṭivardhanam |
urvārukamiva | bandhanānmṛtyormukṣīya | māmṛtāt |
yadadya | sūrya | bravo'nāgodyanmitrāya | varuṇāya | satyam |
vayaṁ | devatrādite | syāma | tava | priyāso | aryamangṛṇantaḥ |
eṣa | sya | mitrāvaruṇā | nṛcakṣobhe | udeti | sūryo | abhi | jman |
viśvasya | sthāturjagataśca | gopā | ṛju | marteṣu | vṛjinā | ca | paśyan |
ayukta | sapta | haritaḥ | sadhasthādyeṁ | vahanti | sūryaṁ | ghṛtācīḥ |
dhāmāni | mitrāvaruṇā | yuvākuḥ | saṁ | yo | yūtheva | janimāni | caṣṭe |
udvāṁ | pṛkṣāso | madhumanto | asthurā | sūryo | aruhacchukramarṇaḥ |
yasmādityā | adhvano | radanti | mitro | aryamā | varuṇaḥ | sajoṣāḥ |
ime | cetāro | anṛtasya | bhūrermitro | aryamā | varuṇo | hi | santi |
ima | ṛtasya | vāvṛdhurduroṇe | śagmāsaḥ | putrāditeradabdhāḥ |
ime | mitro | varuṇo | dūḻabhāso'cetasaṁ | ciccitayanti | dakṣaiḥ |
api | kratuṁ | sucetasaṁ | vatantastiraścidaṁhaḥ | supathā | nayanti |
ime | divo | animiṣā | pṛthivyāścikitvāṁso | acetasaṁ | nayanti |
pravrāje | cinnadyo | gādhamasti | pāraṁ | no | asya | viṣpitasya | parṣan |
yadgopāvadaditiḥ | śarma | bhadraṁ | mitro | yacchanti | varuṇaḥ | sudāse |
tasminnā | tokaṁ | tanayaṁ | dadhānā | mā | karma | devaheḻanaṁ | turāsaḥ |
ava | vediṁ | hotrābhiryajeta | ripaḥ | kāścidvaruṇadhrutaḥ | saḥ |
pari | dveṣobhiraryamā | vṛṇaktūruṁ | sudāse | vṛṣaṇo | lokam |
sasvaściddhi | samṛtistveṣyeṣāmapīcyena | sahasā | sahante |
yuṣmadbhiyā | vṛṣaṇo | rejamānā | dakṣasya | cinmahinā | mṛḻatā | naḥ |
yo | brahmaṇe | sumatimāyajāte | vājasya | sātau | paramasya | rāyaḥ |
sīkṣanta | manyuṁ | maghavāno | aryoru | kṣayāya | cakrire | sudhātu |
iyaṁ | deva | purohitiryuvabhyāṁ | yajñeṣu | mitrāvaruṇāvakāri |
viśvāni | durgā | pipṛtaṁ | tiro | no | yūyaṁ | pāta | svastibhiḥ | sadā | naḥ |
udvāṁ | cakṣurvaruṇa | supratīkaṁ | devayoreti | sūryastatanvān |
abhi | yo | viśvā | bhuvanāni | caṣṭe | sa | manyuṁ | martyeṣvā | ciketa |
pra | vāṁ | sa | mitrāvaruṇāvṛtāvā | vipro | manmāni | dīrghaśrudiyarti |
yasya | brahmāṇi | sukratū | avāthā | yatkratvā | na | śaradaḥ | pṛṇaithe |
prorormitrāvaruṇā | pṛthivyāḥ | pra | diva | ṛṣvādbṛhataḥ | sudānū |
spaśo | dadhāthe | oṣadhīṣu | vikṣvṛdhagyato | animiṣaṁ | rakṣamāṇā |
śaṁsā | mitrasya | varuṇasya | dhāma | śuṣmo | rodasī | badbadhe | mahitvā |
ayanmāsāyajvanāmavīrāḥ | pra | yajñamanmā | vṛjanaṁ | tirāte |
amūrā | viśvā | vṛṣaṇāvimā | vāṁ | na | yāsu | citraṁ | dadṛśe | na | yakṣam |
druhaḥ | sacante | anṛtā | janānāṁ | na | vāṁ | niṇyānyacite | abhūvan |
samu | vāṁ | yajñaṁ | mahayaṁ | namobhirhuve | vāṁ | mitrāvaruṇā | sabādhaḥ |
pra | vāṁ | manmānyṛcase | navāni | kṛtāni | brahma | jujuṣannimāni |
iyaṁ | deva | purohitiryuvabhyāṁ | yajñeṣu | mitrāvaruṇāvakāri |
viśvāni | durgā | pipṛtaṁ | tiro | no | yūyaṁ | pāta | svastibhiḥ | sadā | naḥ |
utsūryo | bṛhadarcīṁṣyaśretpuru | viśvā | janima | mānuṣāṇām |
samo | divā | dadṛśe | rocamānaḥ | kratvā | kṛtaḥ | sukṛtaḥ | kartṛbhirbhūt |
sa | sūrya | prati | puro | nodgā | ebhiḥ | stomebhiretaśebhirevaiḥ |
pra | no | mitrāya | varuṇāya | voco'nāgaso | aryamṇe | agnaye | ca |
vi | naḥ | sahasraṁ | śurudho | radantvṛtāvāno | varuṇo | mitro | agniḥ |
yacchantu | candropamaṁ | no | arkamā | naḥ | kāmaṁ | pūpurantu | stavānāḥ |
dyāvābhūmī | adite | trāsīthāṁ | no | ye | vāṁ | jajñuḥ | sujanimāna | ṛṣve |
mā | heḻe | bhūma | varuṇasya | vāyormā | mitrasya | priyatamasya | nṛṇām |
pra | bāhavā | sisṛtaṁ | jīvase | nā | no | gavyūtimukṣataṁ | ghṛtena |
ā | no | jane | śravayataṁ | yuvānā | śrutaṁ | me | mitrāvaruṇā | havemā |
nū | mitro | varuṇo | aryamā | nastmane | tokāya | varivo | dadhantu |
sugā | no | viśvā | supathāni | santu | yūyaṁ | pāta | svastibhiḥ | sadā | naḥ |
udveti | subhago | viśvacakṣāḥ | sādhāraṇaḥ | sūryo | mānuṣāṇām |
cakṣurmitrasya | varuṇasya | devaścarmeva | yaḥ | samavivyaktamāṁsi |
udveti | prasavītā | janānāṁ | mahānketurarṇavaḥ | sūryasya |
samānaṁ | cakraṁ | paryāvivṛtsanyadetaśo | vahati | dhūrṣu | yuktaḥ |
vibhrājamānoṣasāmupasthādrebhairudetyanumadyamānaḥ |
eṣa | me | devaḥ | savitā | cacchanda | yaḥ | samānaṁ | na | pramināti | dhāma |
divo | rukmorucakṣā | udeti | dūrearthastaraṇirbhrājamānaḥ |
nūnaṁ | janāḥ | sūryeṇa | prasūtāyannarthāni | kṛṇavannapāṁsi |
yatrā | cakruramṛtā | gātumasmai | śyeno | na | dīyannanveti | pāthaḥ |
prati | vāṁ | sūrodite | vidhema | namobhirmitrāvaruṇota | havyaiḥ |
nū | mitro | varuṇo | aryamā | nastmane | tokāya | varivo | dadhantu |
sugā | no | viśvā | supathāni | santu | yūyaṁ | pāta | svastibhiḥ | sadā | naḥ |
divi | kṣayantā | rajasaḥ | pṛthivyāṁ | pra | vāṁ | ghṛtasya | nirṇijo | dadīran |
havyaṁ | no | mitro | aryamā | sujāto | rājā | sukṣatro | varuṇo | juṣanta |
ā | rājānā | maha | ṛtasya | gopā | sindhupatī | kṣatriyā | yātamarvāk |
iḻāṁ | no | mitrāvaruṇota | vṛṣṭimava | divenvataṁ | jīradānū |
mitrastanno | varuṇo | devo | aryaḥ | pra | sādhiṣṭhebhiḥ | pathibhirnayantu |
bravadyathā | nādariḥ | sudāseṣā | madema | saha | devagopāḥ |
yo | vāṁ | gartaṁ | manasā | takṣadetamūrdhvāṁ | dhītiṁ | kṛṇavaddhārayacca |
ukṣethāṁ | mitrāvaruṇā | ghṛtena | tā | rājānā | sukṣitīstarpayethām |
eṣa | stomo | varuṇa | mitra | tubhyaṁ | somaḥ | śukro | na | vāyave'yāmi |
aviṣṭaṁ | dhiyo | jigṛtaṁ | puraṁdhīryūyaṁ | pāta | svastibhiḥ | sadā | naḥ |
prati | vāṁ | sūrodite | sūktairmitraṁ | huve | varuṇaṁ | pūtadakṣam |
yayorasuryamakṣitaṁ | jyeṣṭhaṁ | viśvasya | yāmannācitā | jigatnu |
tā | hi | devānāmasurā | tāvaryā | tā | naḥ | kṣitīḥ | karatamūrjayantīḥ |
aśyāma | mitrāvaruṇā | vayaṁ | vāṁ | dyāvā | ca | yatra | pīpayannahā | ca |
tā | bhūripāśāvanṛtasya | setū | duratyetū | ripave | martyāya |
ṛtasya | mitrāvaruṇā | pathā | vāmapo | na | nāvā | duritā | tarema |
ā | no | mitrāvaruṇā | havyajuṣṭiṁ | ghṛtairgavyūtimukṣatamiḻābhiḥ |
prati | vāmatra | varamā | janāya | pṛṇītamudno | divyasya | cāroḥ |
eṣa | stomo | varuṇa | mitra | tubhyaṁ | somaḥ | śukro | na | vāyave'yāmi |
aviṣṭaṁ | dhiyo | jigṛtaṁ | puraṁdhīryūyaṁ | pāta | svastibhiḥ | sadā | naḥ |
pra | mitrayorvaruṇayoḥ | stomo | naitu | śūṣyaḥ |
namasvāntuvijātayoḥ |
yā | dhārayanta | devāḥ | sudakṣā | dakṣapitarā |
asuryāya | pramahasā |
tā | naḥ | stipā | tanūpā | varuṇa | jaritṝṇām |
mitra | sādhayataṁ | dhiyaḥ |
yadadya | sūrodite'nāgā | mitro | aryamā |
suvāti | savitā | bhagaḥ |
suprāvīrastu | sa | kṣayaḥ | pra | nu | yāmantsudānavaḥ |
ye | no | aṁho'tipiprati |
uta | svarājo | aditiradabdhasya | vratasya | ye |
maho | rājāneśate |
prati | vāṁ | sūrodite | mitraṁ | gṛṇīṣe | varuṇam |
aryamaṇaṁ | riśādasam |
rāyā | hiraṇyayā | matiriyamavṛkāya | śavase |
iyaṁ | viprā | medhasātaye |
te | syāma | deva | varuṇa | te | mitra | sūribhiḥ | saha |
iṣaṁ | svaśca | dhīmahi |
bahavaḥ | sūracakṣaso'gnijihvā | ṛtāvṛdhaḥ |
trīṇi | ye | yemurvidathāni | dhītibhirviśvāni | paribhūtibhiḥ |
vi | ye | dadhuḥ | śaradaṁ | māsamādaharyajñamaktuṁ | cādṛcam |
anāpyaṁ | varuṇo | mitro | aryamā | kṣatraṁ | rājānāśata |
tadvo | adya | manāmahe | sūktaiḥ | sūrodite |
yadohate | varuṇo | mitro | aryamā | yūyamṛtasya | rathyaḥ |
ṛtāvāna | ṛtajātā | ṛtāvṛdho | ghorāso | anṛtadviṣaḥ |
teṣāṁ | vaḥ | sumne | succhardiṣṭame | naraḥ | syāma | ye | ca | sūrayaḥ |
udu | tyaddarśataṁ | vapurdivaiti | pratihvare |
yadīmāśurvahati | devaitaśo | viśvasmai | cakṣase | aram |
śīrṣṇaḥśīrṣṇo | jagatastasthuṣaspatiṁ | samayā | viśvamā | rajaḥ |
sapta | svasāraḥ | suvitāya | sūryaṁ | vahanti | harito | rathe |
taccakṣurdevahitaṁ | śukramuccarat |
paśyema | śaradaḥ | śataṁ | jīvema | śaradaḥ | śatam |
kāvyebhiradābhyā | yātaṁ | varuṇa | dyumat |
mitraśca | somapītaye |
divo | dhāmabhirvaruṇa | mitraścā | yātamadruhā |
pibataṁ | somamātujī |
ā | yātaṁ | mitrāvaruṇā | juṣāṇāvāhutiṁ | narā |
pātaṁ | somamṛtāvṛdhā |
prati | vāṁ | rathaṁ | nṛpatī | jaradhyai | haviṣmatā | manasā | yajñiyena |
yo | vāṁ | dūto | na | dhiṣṇyāvajīgaracchā | sūnurna | pitarā | vivakmi |
aśocyagniḥ | samidhāno | asme | upo | adṛśrantamasaścidantāḥ |
aceti | keturuṣasaḥ | purastācchriye | divo | duhiturjāyamānaḥ |
abhi | vāṁ | nūnamaśvinā | suhotā | stomaiḥ | siṣakti | nāsatyā | vivakvān |
pūrvībhiryātaṁ | pathyābhirarvāksvarvidā | vasumatā | rathena |
avorvāṁ | nūnamaśvinā | yuvākurhuve | yadvāṁ | sute | mādhvī | vasūyuḥ |
ā | vāṁ | vahantu | sthavirāso | aśvāḥ | pibātho | asme | suṣutā | madhūni |
prācīmu | devāśvinā | dhiyaṁ | me'mṛdhrāṁ | sātaye | kṛtaṁ | vasūyum |
viśvāviṣṭaṁ | vājā | puraṁdhīstā | naḥ | śaktaṁ | śacīpatī | śacībhiḥ |
aviṣṭaṁ | dhīṣvaśvinā | nāsu | prajāvadreto | ahrayaṁ | no | astu |
ā | vāṁ | toke | tanaye | tūtujānāḥ | suratnāso | devavītiṁ | gamema |
eṣa | sya | vāṁ | pūrvagatveva | sakhye | nidhirhito | mādhvī | rāto | asme |
aheḻatā | manasā | yātamarvāgaśnantā | havyaṁ | mānuṣīṣu | vikṣu |
ekasminyoge | bhuraṇā | samāne | pari | vāṁ | sapta | sravato | ratho | gāt |
na | vāyanti | subhvo | devayuktā | ye | vāṁ | dhūrṣu | taraṇayo | vahanti |
asaścatā | maghavadbhyo | hi | bhūtaṁ | ye | rāyā | maghadeyaṁ | junanti |
pra | ye | bandhuṁ | sūnṛtābhistirante | gavyā | pṛñcanto | aśvyā | maghāni |
nū | me | havamā | śṛṇutaṁ | yuvānā | yāsiṣṭaṁ | vartiraśvināvirāvat |
dhattaṁ | ratnāni | jarataṁ | ca | sūrīnyūyaṁ | pāta | svastibhiḥ | sadā | naḥ |
ā | śubhrā | yātamaśvinā | svaśvā | giro | dasrā | jujuṣāṇā | yuvākoḥ |
havyāni | ca | pratibhṛtā | vītaṁ | naḥ |
pra | vāmandhāṁsi | madyānyasthuraraṁ | gantaṁ | haviṣo | vītaye | me |
tiro | aryo | havanāni | śrutaṁ | naḥ |
pra | vāṁ | ratho | manojaveyarti | tiro | rajāṁsyaśvinā | śatotiḥ |
asmabhyaṁ | sūryāvasū | iyānaḥ |
ayaṁ | ha | yadvāṁ | devayo | adrirūrdhvo | vivakti | somasudyuvabhyām |
ā | valgū | vipro | vavṛtīta | havyaiḥ |
citraṁ | ha | yadvāṁ | bhojanaṁ | nvasti | nyatraye | mahiṣvantaṁ | yuyotam |
yo | vāmomānaṁ | dadhate | priyaḥ | san |
uta | tyadvāṁ | jurate | aśvinā | bhūccyavānāya | pratītyaṁ | havirde |
adhi | yadvarpetaūti | dhatthaḥ |
uta | tyaṁ | bhujyumaśvinā | sakhāyo | madhye | jahurdurevāsaḥ | samudre |
nirīṁ | parṣadarāvā | yo | yuvākuḥ |
vṛkāya | cijjasamānāya | śaktamuta | śrutaṁ | śayave | hūyamānā |
yāvaghnyāmapinvatamapo | na | staryaṁ | cicchaktyaśvinā | śacībhiḥ |
eṣa | sya | kārurjarate | sūktairagre | budhānoṣasāṁ | sumanmā |
iṣā | taṁ | vardhadaghnyā | payobhiryūyaṁ | pāta | svastibhiḥ | sadā | naḥ |
ā | vāṁ | ratho | rodasī | badbadhāno | hiraṇyayo | vṛṣabhiryātvaśvaiḥ |
ghṛtavartaniḥ | pavibhī | rucāneṣāṁ | voḻhā | nṛpatirvājinīvān |
sa | paprathāno | abhi | pañca | bhūmā | trivandhuro | manasā | yātu | yuktaḥ |
viśo | yena | gacchatho | devayantīḥ | kutrā | cidyāmamaśvinā | dadhānā |
svaśvā | yaśasā | yātamarvāgdasrā | nidhiṁ | madhumantaṁ | pibāthaḥ |
vi | vāṁ | ratho | vadhvā | yādamāno'ntāndivo | bādhate | vartanibhyām |
yuvoḥ | śriyaṁ | pari | yoṣāvṛṇīta | sūro | duhitā | paritakmyāyām |
yaddevayantamavathaḥ | śacībhiḥ | pari | ghraṁsamomanā | vāṁ | vayo | gāt |
yo | ha | sya | vāṁ | rathirā | vastosrā | ratho | yujānaḥ | pariyāti | vartiḥ |
tena | naḥ | śaṁ | yoruṣaso | vyuṣṭau | nyaśvinā | vahataṁ | yajñe | asmin |
narā | gaureva | vidyutaṁ | tṛṣāṇāsmākamadya | savanopa | yātam |
purutrā | hi | vāṁ | matibhirhavante | mā | vāmanye | ni | yamandevayantaḥ |
yuvaṁ | bhujyumavaviddhaṁ | samudrodūhathurarṇaso | asridhānaiḥ |
patatribhiraśramairavyathibhirdaṁsanābhiraśvinā | pārayantā |
nū | me | havamā | śṛṇutaṁ | yuvānā | yāsiṣṭaṁ | vartiraśvināvirāvat |
dhattaṁ | ratnāni | jarataṁ | ca | sūrīnyūyaṁ | pāta | svastibhiḥ | sadā | naḥ |
ā | viśvavārāśvinā | gataṁ | naḥ | pra | tatsthānamavāci | vāṁ | pṛthivyām |
aśvo | na | vājī | śunapṛṣṭho | asthādā | yatsedathurdhruvase | na | yonim |
siṣakti | sā | vāṁ | sumatiścaniṣṭhātāpi | gharmo | manuṣo | duroṇe |
yo | vāṁ | samudrāntsaritaḥ | pipartyetagvā | cinna | suyujā | yujānaḥ |
yāni | sthānānyaśvinā | dadhāthe | divo | yahvīṣvoṣadhīṣu | vikṣu |
ni | parvatasya | mūrdhani | sadanteṣaṁ | janāya | dāśuṣe | vahantā |
caniṣṭaṁ | devauṣadhīṣvapsu | yadyogyāśnavaithe | ṛṣīṇām |
purūṇi | ratnā | dadhatau | nyasme | anu | pūrvāṇi | cakhyathuryugāni |
śuśruvāṁsā | cidaśvinā | purūṇyabhi | brahmāṇi | cakṣāthe | ṛṣīṇām |
prati | pra | yātaṁ | varamā | janāyāsme | vāmastu | sumatiścaniṣṭhā |
yo | vāṁ | yajño | nāsatyā | haviṣmānkṛtabrahmā | samaryo | bhavāti |
upa | pra | yātaṁ | varamā | vasiṣṭhamimā | brahmāṇyṛcyante | yuvabhyām |
iyaṁ | manīṣeyamaśvinā | gīrimāṁ | suvṛktiṁ | vṛṣaṇā | juṣethām |
imā | brahmāṇi | yuvayūnyagmanyūyaṁ | pāta | svastibhiḥ | sadā | naḥ |
apa | svasuruṣaso | nagjihīte | riṇakti | kṛṣṇīraruṣāya | panthām |
aśvāmaghā | gomaghā | vāṁ | huvema | divā | naktaṁ | śarumasmadyuyotam |
upāyātaṁ | dāśuṣe | martyāya | rathena | vāmamaśvinā | vahantā |
yuyutamasmadanirāmamīvāṁ | divā | naktaṁ | mādhvī | trāsīthāṁ | naḥ |
ā | vāṁ | rathamavamasyāṁ | vyuṣṭau | sumnāyavo | vṛṣaṇo | vartayantu |
syūmagabhastimṛtayugbhiraśvairāśvinā | vasumantaṁ | vahethām |
yo | vāṁ | ratho | nṛpatī | asti | voḻhā | trivandhuro | vasumām̐ | usrayāmā |
ā | nainā | nāsatyopa | yātamabhi | yadvāṁ | viśvapsnyo | jigāti |
yuvaṁ | cyavānaṁ | jaraso'mumuktaṁ | ni | pedavohathurāśumaśvam |
niraṁhasastamasaḥ | spartamatriṁ | ni | jāhuṣaṁ | śithire | dhātamantaḥ |
iyaṁ | manīṣeyamaśvinā | gīrimāṁ | suvṛktiṁ | vṛṣaṇā | juṣethām |
imā | brahmāṇi | yuvayūnyagmanyūyaṁ | pāta | svastibhiḥ | sadā | naḥ |
ā | gomatā | nāsatyā | rathenāśvāvatā | puruścandreṇa | yātam |
abhi | vāṁ | viśvā | niyutaḥ | sacante | spārhayā | śriyā | tanvā | śubhānā |
ā | no | devebhirupa | yātamarvāksajoṣasā | nāsatyā | rathena |
yuvorhi | naḥ | sakhyā | pitryāṇi | samāno | bandhuruta | tasya | vittam |
udu | stomāso | aśvinorabudhrañjāmi | brahmāṇyuṣasaśca | devīḥ |
āvivāsanrodasī | dhiṣṇyeme | acchā | vipro | nāsatyā | vivakti |
vi | ceducchantyaśvinoṣāsaḥ | pra | vāṁ | brahmāṇi | kāravo | bharante |
ūrdhvaṁ | bhānuṁ | savitā | devo | aśredbṛhadagnayaḥ | samidhā | jarante |
ā | paścātānnāsatyā | purastādāśvinā | yātamadharādudaktāt |
ā | viśvataḥ | pāñcajanyena | rāyā | yūyaṁ | pāta | svastibhiḥ | sadā | naḥ |
atāriṣma | tamasaspāramasya | prati | stomaṁ | devayanto | dadhānāḥ |
purudaṁsā | purutamā | purājāmartyā | havate | aśvinā | gīḥ |
nyu | priyo | manuṣaḥ | sādi | hotā | nāsatyā | yo | yajate | vandate | ca |
aśnītaṁ | madhvo | aśvinopāka | ā | vāṁ | voce | vidatheṣu | prayasvān |
ahema | yajñaṁ | pathāmurāṇemāṁ | suvṛktiṁ | vṛṣaṇā | juṣethām |
śruṣṭīveva | preṣito | vāmabodhi | prati | stomairjaramāṇo | vasiṣṭhaḥ |
upa | tyā | vahnī | gamato | viśaṁ | no | rakṣohaṇā | saṁbhṛtā | vīḻupāṇī |
samandhāṁsyagmata | matsarāṇi | mā | no | mardhiṣṭamā | gataṁ | śivena |
ā | paścātānnāsatyā | purastādāśvinā | yātamadharādudaktāt |
ā | viśvataḥ | pāñcajanyena | rāyā | yūyaṁ | pāta | svastibhiḥ | sadā | naḥ |
imo | vāṁ | diviṣṭayosrā | havante | aśvinā |
ayaṁ | vāmahve'vase | śacīvasū | viśaṁviśaṁ | hi | gacchathaḥ |
yuvaṁ | citraṁ | dadathurbhojanaṁ | narā | codethāṁ | sūnṛtāvate |
arvāgrathaṁ | samanasā | ni | yacchataṁ | pibataṁ | somyaṁ | madhu |
ā | yātamupa | bhūṣataṁ | madhvaḥ | pibatamaśvinā |
dugdhaṁ | payo | vṛṣaṇā | jenyāvasū | mā | no | mardhiṣṭamā | gatam |
aśvāso | ye | vāmupa | dāśuṣo | gṛhaṁ | yuvāṁ | dīyanti | bibhrataḥ |
makṣūyubhirnarā | hayebhiraśvinā | devā | yātamasmayū |
adhā | ha | yanto | aśvinā | pṛkṣaḥ | sacanta | sūrayaḥ |
tā | yaṁsato | maghavadbhyo | dhruvaṁ | yaśaśchardirasmabhyaṁ | nāsatyā |
pra | ye | yayuravṛkāso | ratheva | nṛpātāro | janānām |
uta | svena | śavasā | śūśuvurnarota | kṣiyanti | sukṣitim |
vyuṣāvo | divijā | ṛtenāviṣkṛṇvānā | mahimānamāgāt |
apa | druhastamāvarajuṣṭamaṅgirastamā | pathyājīgaḥ |
mahe | no | adya | suvitāya | bodhyuṣo | mahe | saubhagāya | pra | yandhi |
citraṁ | rayiṁ | yaśasaṁ | dhehyasme | devi | marteṣu | mānuṣi | śravasyum |
ete | tye | bhānavo | darśatāyāścitroṣaso | amṛtāsāguḥ |
janayanto | daivyāni | vratānyāpṛṇanto | antarikṣā | vyasthuḥ |
eṣā | syā | yujānā | parākātpañca | kṣitīḥ | pari | sadyo | jigāti |
abhipaśyantī | vayunā | janānāṁ | divo | duhitā | bhuvanasya | patnī |
vājinīvatī | sūryasya | yoṣā | citrāmaghā | rāyeśe | vasūnām |
ṛṣiṣṭutā | jarayantī | maghonyuṣocchati | vahnibhirgṛṇānā |
prati | dyutānāmaruṣāso | aśvāścitrādṛśrannuṣasaṁ | vahantaḥ |
yāti | śubhrā | viśvapiśā | rathena | dadhāti | ratnaṁ | vidhate | janāya |
satyā | satyebhirmahatī | mahadbhirdevī | devebhiryajatā | yajatraiḥ |
rujaddṛḻhāni | dadadusriyāṇāṁ | prati | gāvoṣasaṁ | vāvaśanta |
nū | no | gomadvīravaddhehi | ratnamuṣo | aśvāvatpurubhojo | asme |
mā | no | barhiḥ | puruṣatā | nide | karyūyaṁ | pāta | svastibhiḥ | sadā | naḥ |
udu | jyotiramṛtaṁ | viśvajanyaṁ | viśvānaraḥ | savitā | devo | aśret |
kratvā | devānāmajaniṣṭa | cakṣurāvirakarbhuvanaṁ | viśvamuṣāḥ |
pra | me | panthā | devayānādṛśrannamardhanto | vasubhiriṣkṛtāsaḥ |
abhūdu | keturuṣasaḥ | purastātpratīcyāgādadhi | harmyebhyaḥ |
tānīdahāni | bahulānyāsanyā | prācīnamuditā | sūryasya |
yataḥ | pari | jārevācarantyuṣo | dadṛkṣe | na | punaryatīva |
teddevānāṁ | sadhamādāsannṛtāvānaḥ | kavayaḥ | pūrvyāsaḥ |
gūḻhaṁ | jyotiḥ | pitaro | anvavindantsatyamantrājanayannuṣāsam |
samānorve | adhi | saṁgatāsaḥ | saṁ | jānate | na | yatante | mithaste |
te | devānāṁ | na | minanti | vratānyamardhanto | vasubhiryādamānāḥ |
prati | tvā | stomairīḻate | vasiṣṭhoṣarbudhaḥ | subhage | tuṣṭuvāṁsaḥ |
gavāṁ | netrī | vājapatnī | nocchoṣaḥ | sujāte | prathamā | jarasva |
eṣā | netrī | rādhasaḥ | sūnṛtānāmuṣocchantī | ribhyate | vasiṣṭhaiḥ |
dīrghaśrutaṁ | rayimasme | dadhānā | yūyaṁ | pāta | svastibhiḥ | sadā | naḥ |
upo | ruruce | yuvatirna | yoṣā | viśvaṁ | jīvaṁ | prasuvantī | carāyai |
abhūdagniḥ | samidhe | mānuṣāṇāmakarjyotirbādhamānā | tamāṁsi |
viśvaṁ | pratīcī | saprathodasthādruśadvāso | bibhratī | śukramaśvait |
hiraṇyavarṇā | sudṛśīkasaṁdṛggavāṁ | mātā | netryahnāmaroci |
devānāṁ | cakṣuḥ | subhagā | vahantī | śvetaṁ | nayantī | sudṛśīkamaśvam |
uṣādarśi | raśmibhirvyaktā | citrāmaghā | viśvamanu | prabhūtā |
antivāmā | dūre | amitramucchorvīṁ | gavyūtimabhayaṁ | kṛdhī | naḥ |
yāvaya | dveṣā | bharā | vasūni | codaya | rādho | gṛṇate | maghoni |
asme | śreṣṭhebhirbhānubhirvi | bhāhyuṣo | devi | pratirantī | nāyuḥ |
iṣaṁ | ca | no | dadhatī | viśvavāre | gomadaśvāvadrathavacca | rādhaḥ |
yāṁ | tvā | divo | duhitarvardhayantyuṣaḥ | sujāte | matibhirvasiṣṭhāḥ |
sāsmāsu | dhā | rayimṛṣvaṁ | bṛhantaṁ | yūyaṁ | pāta | svastibhiḥ | sadā | naḥ |
prati | ketavaḥ | prathamādṛśrannūrdhvā | asyāñjayo | vi | śrayante |
uṣo | arvācā | bṛhatā | rathena | jyotiṣmatā | vāmamasmabhyaṁ | vakṣi |
prati | ṣīmagnirjarate | samiddhaḥ | prati | viprāso | matibhirgṛṇantaḥ |
uṣā | yāti | jyotiṣā | bādhamānā | viśvā | tamāṁsi | duritāpa | devī |
eto | tyāḥ | pratyadṛśranpurastājjyotiryacchantīruṣaso | vibhātīḥ |
ajījanantsūryaṁ | yajñamagnimapācīnaṁ | tamo | agādajuṣṭam |
aceti | divo | duhitā | maghonī | viśve | paśyantyuṣasaṁ | vibhātīm |
āsthādrathaṁ | svadhayā | yujyamānamā | yamaśvāsaḥ | suyujo | vahanti |
prati | tvādya | sumanaso | budhantāsmākāso | maghavāno | vayaṁ | ca |
tilvilāyadhvamuṣaso | vibhātīryūyaṁ | pāta | svastibhiḥ | sadā | naḥ |
vyuṣāvaḥ | pathyā | janānāṁ | pañca | kṣitīrmānuṣīrbodhayantī |
susaṁdṛgbhirukṣabhirbhānumaśredvi | sūryo | rodasī | cakṣasāvaḥ |
vyañjate | divo | anteṣvaktūnviśo | na | yuktoṣaso | yatante |
saṁ | te | gāvastamā | vartayanti | jyotiryacchanti | saviteva | bāhū |
abhūduṣendratamā | maghonyajījanatsuvitāya | śravāṁsi |
vi | divo | devī | duhitā | dadhātyaṅgirastamā | sukṛte | vasūni |
tāvaduṣo | rādho | asmabhyaṁ | rāsva | yāvatstotṛbhyo | arado | gṛṇānā |
yāṁ | tvā | jajñurvṛṣabhasyā | raveṇa | vi | dṛḻhasya | duro | adreraurṇoḥ |
devaṁdevaṁ | rādhase | codayantyasmadryaksūnṛterayantī |
vyucchantī | naḥ | sanaye | dhiyo | dhā | yūyaṁ | pāta | svastibhiḥ | sadā | naḥ |
prati | stomebhiruṣasaṁ | vasiṣṭhā | gīrbhirviprāsaḥ | prathamābudhran |
vivartayantīṁ | rajasī | samante | āviṣkṛṇvatīṁ | bhuvanāni | viśvā |
eṣā | syā | navyamāyurdadhānā | gūḍhvī | tamo | jyotiṣoṣābodhi |
agraiti | yuvatirahrayāṇā | prācikitatsūryaṁ | yajñamagnim |
aśvāvatīrgomatīrnoṣāso | vīravatīḥ | sadamucchantu | bhadrāḥ |
ghṛtaṁ | duhānā | viśvataḥ | prapītā | yūyaṁ | pāta | svastibhiḥ | sadā | naḥ |
pratyu | adarśyāyatyucchantī | duhitā | divaḥ |
apo | mahi | vyayati | cakṣase | tamo | jyotiṣkṛṇoti | sūnarī |
udusriyāḥ | sṛjate | sūryaḥ | sacām̐ | udyannakṣatramarcivat |
taveduṣo | vyuṣi | sūryasya | ca | saṁ | bhaktena | gamemahi |
prati | tvā | duhitardivoṣo | jīrābhutsmahi |
yā | vahasi | puru | spārhaṁ | vananvati | ratnaṁ | na | dāśuṣe | mayaḥ |
ucchantī | yā | kṛṇoṣi | maṁhanā | mahi | prakhyai | devi | svardṛśe |
tasyāste | ratnabhājemahe | vayaṁ | syāma | māturna | sūnavaḥ |
taccitraṁ | rādhā | bharoṣo | yaddīrghaśruttamam |
yatte | divo | duhitarmartabhojanaṁ | tadrāsva | bhunajāmahai |
śravaḥ | sūribhyo | amṛtaṁ | vasutvanaṁ | vājām̐ | asmabhyaṁ | gomataḥ |
codayitrī | maghonaḥ | sūnṛtāvatyuṣocchadapa | sridhaḥ |
indrāvaruṇā | yuvamadhvarāya | no | viśe | janāya | mahi | śarma | yacchatam |
dīrghaprayajyumati | yo | vanuṣyati | vayaṁ | jayema | pṛtanāsu | dūḍhyaḥ |
samrāḻanyaḥ | svarāḻanyocyate | vāṁ | mahāntāvindrāvaruṇā | mahāvasū |
viśve | devāsaḥ | parame | vyomani | saṁ | vāmojo | vṛṣaṇā | saṁ | balaṁ | dadhuḥ |
anvapāṁ | khānyatṛntamojasā | sūryamairayataṁ | divi | prabhum |
indrāvaruṇā | made | asya | māyino'pinvatamapitaḥ | pinvataṁ | dhiyaḥ |
yuvāmidyutsu | pṛtanāsu | vahnayo | yuvāṁ | kṣemasya | prasave | mitajñavaḥ |
īśānā | vasvobhayasya | kāravendrāvaruṇā | suhavā | havāmahe |
indrāvaruṇā | yadimāni | cakrathurviśvā | jātāni | bhuvanasya | majmanā |
kṣemeṇa | mitro | varuṇaṁ | duvasyati | marudbhirugraḥ | śubhamanyeyate |
mahe | śulkāya | varuṇasya | nu | tviṣaujo | mimāte | dhruvamasya | yatsvam |
ajāmimanyaḥ | śnathayantamātiraddabhrebhiranyaḥ | pra | vṛṇoti | bhūyasaḥ |
na | tamaṁho | na | duritāni | martyamindrāvaruṇā | na | tapaḥ | kutaścana |
yasya | devā | gacchatho | vītho | adhvaraṁ | na | taṁ | martasya | naśate | parihvṛtiḥ |
arvāṅnarā | daivyenāvasā | gataṁ | śṛṇutaṁ | havaṁ | yadi | me | jujoṣathaḥ |
yuvorhi | sakhyamuta | vā | yadāpyaṁ | mārḍīkamindrāvaruṇā | ni | yacchatam |
asmākamindrāvaruṇā | bharebhare | puroyodhā | bhavataṁ | kṛṣṭyojasā |
yadvāṁ | havantobhaye | adha | spṛdhi | narastokasya | tanayasya | sātiṣu |
asme | indro | varuṇo | mitro | aryamā | dyumnaṁ | yacchantu | mahi | śarma | saprathaḥ |
avadhraṁ | jyotiraditerṛtāvṛdho | devasya | ślokaṁ | saviturmanāmahe |
yuvāṁ | narā | paśyamānāsāpyaṁ | prācā | gavyantaḥ | pṛthuparśavo | yayuḥ |
dāsā | ca | vṛtrā | hatamāryāṇi | ca | sudāsamindrāvaruṇāvasāvatam |
yatrā | naraḥ | samayante | kṛtadhvajo | yasminnājā | bhavati | kiṁ | cana | priyam |
yatrā | bhayante | bhuvanā | svardṛśastatrā | nendrāvaruṇādhi | vocatam |
saṁ | bhūmyāntā | dhvasirādṛkṣatendrāvaruṇā | divi | ghoṣāruhat |
asthurjanānāmupa | māmarātayo'rvāgavasā | havanaśrutā | gatam |
indrāvaruṇā | vadhanābhiraprati | bhedaṁ | vanvantā | pra | sudāsamāvatam |
brahmāṇyeṣāṁ | śṛṇutaṁ | havīmani | satyā | tṛtsūnāmabhavatpurohitiḥ |
indrāvaruṇāvabhyā | tapanti | māghānyaryo | vanuṣāmarātayaḥ |
yuvaṁ | hi | vasvobhayasya | rājatho'dha | smā | no'vataṁ | pārye | divi |
yuvāṁ | havantobhayāsa | ājiṣvindraṁ | ca | vasvo | varuṇaṁ | ca | sātaye |
yatra | rājabhirdaśabhirnibādhitaṁ | pra | sudāsamāvataṁ | tṛtsubhiḥ | saha |
daśa | rājānaḥ | samitāyajyavaḥ | sudāsamindrāvaruṇā | na | yuyudhuḥ |
satyā | nṛṇāmadmasadāmupastutirdevaiṣāmabhavandevahūtiṣu |
dāśarājñe | pariyattāya | viśvataḥ | sudāsendrāvaruṇāvaśikṣatam |
śvityañco | yatra | namasā | kapardino | dhiyā | dhīvanto | asapanta | tṛtsavaḥ |
vṛtrāṇyanyaḥ | samitheṣu | jighnate | vratānyanyo | abhi | rakṣate | sadā |
havāmahe | vāṁ | vṛṣaṇā | suvṛktibhirasme | indrāvaruṇā | śarma | yacchatam |
asme | indro | varuṇo | mitro | aryamā | dyumnaṁ | yacchantu | mahi | śarma | saprathaḥ |
avadhraṁ | jyotiraditerṛtāvṛdho | devasya | ślokaṁ | saviturmanāmahe |
ā | vāṁ | rājānāvadhvare | vavṛtyāṁ | havyebhirindrāvaruṇā | namobhiḥ |
pra | vāṁ | ghṛtācī | bāhvordadhānā | pari | tmanā | viṣurūpā | jigāti |
yuvo | rāṣṭraṁ | bṛhadinvati | dyauryau | setṛbhirarajjubhiḥ | sinīthaḥ |
pari | no | heḻo | varuṇasya | vṛjyoruṁ | nendraḥ | kṛṇavadu | lokam |
kṛtaṁ | no | yajñaṁ | vidatheṣu | cāruṁ | kṛtaṁ | brahmāṇi | sūriṣu | praśastā |
upo | rayirdevajūto | naitu | pra | ṇaḥ | spārhābhirūtibhistiretam |
asme | indrāvaruṇā | viśvavāraṁ | rayiṁ | dhattaṁ | vasumantaṁ | purukṣum |
pra | yādityo | anṛtā | minātyamitā | śūro | dayate | vasūni |
iyamindraṁ | varuṇamaṣṭa | me | gīḥ | prāvattoke | tanaye | tūtujānā |
suratnāso | devavītiṁ | gamema | yūyaṁ | pāta | svastibhiḥ | sadā | naḥ |
punīṣe | vāmarakṣasaṁ | manīṣāṁ | somamindrāya | varuṇāya | juhvat |
ghṛtapratīkāmuṣasaṁ | na | devīṁ | tā | no | yāmannuruṣyatāmabhīke |
spardhante | vo | devahūye | atra | yeṣu | dhvajeṣu | didyavaḥ | patanti |
yuvaṁ | tām̐ | indrāvaruṇāvamitrānhataṁ | parācaḥ | śarvā | viṣūcaḥ |
āpaściddhi | svayaśasaḥ | sadaḥsu | devīrindraṁ | varuṇaṁ | devatā | dhuḥ |
kṛṣṭīranyo | dhārayati | praviktā | vṛtrāṇyanyo | apratīni | hanti |
sa | sukraturṛtacidastu | hotā | yāditya | śavasā | vāṁ | namasvān |
āvavartadavase | vāṁ | haviṣmānasaditsa | suvitāya | prayasvān |
iyamindraṁ | varuṇamaṣṭa | me | gīḥ | prāvattoke | tanaye | tūtujānā |
suratnāso | devavītiṁ | gamema | yūyaṁ | pāta | svastibhiḥ | sadā | naḥ |
dhīrā | tvasya | mahinā | janūṁṣi | vi | yastastambha | rodasī | cidurvī |
pra | nākamṛṣvaṁ | nunude | bṛhantaṁ | dvitā | nakṣatraṁ | paprathacca | bhūma |
uta | svayā | tanvā | saṁ | vade | tatkadā | nvantarvaruṇe | bhuvāni |
kiṁ | me | havyamahṛṇāno | juṣeta | kadā | mṛḻīkaṁ | sumanābhi | khyam |
pṛcche | tadeno | varuṇa | didṛkṣūpo | emi | cikituṣo | vipṛccham |
samānaminme | kavayaścidāhurayaṁ | ha | tubhyaṁ | varuṇo | hṛṇīte |
kimāgāsa | varuṇa | jyeṣṭhaṁ | yatstotāraṁ | jighāṁsasi | sakhāyam |
pra | tanme | voco | dūḻabha | svadhāvo'va | tvānenā | namasā | tureyām |
ava | drugdhāni | pitryā | sṛjā | no'va | yā | vayaṁ | cakṛmā | tanūbhiḥ |
ava | rājanpaśutṛpaṁ | na | tāyuṁ | sṛjā | vatsaṁ | na | dāmno | vasiṣṭham |
na | sa | svo | dakṣo | varuṇa | dhrutiḥ | sā | surā | manyurvibhīdako | acittiḥ |
asti | jyāyānkanīyasopāre | svapnaścanedanṛtasya | prayotā |
araṁ | dāso | na | mīḻhuṣe | karāṇyahaṁ | devāya | bhūrṇaye'nāgāḥ |
acetayadacito | devo | aryo | gṛtsaṁ | rāye | kavitaro | junāti |
ayaṁ | su | tubhyaṁ | varuṇa | svadhāvo | hṛdi | stomopaśritaścidastu |
śaṁ | naḥ | kṣeme | śamu | yoge | no | astu | yūyaṁ | pāta | svastibhiḥ | sadā | naḥ |
radatpatho | varuṇaḥ | sūryāya | prārṇāṁsi | samudriyā | nadīnām |
sargo | na | sṛṣṭo | arvatīrṛtāyañcakāra | mahīravanīrahabhyaḥ |
ātmā | te | vāto | rajā | navīnotpaśurna | bhūrṇiryavase | sasavān |
antarmahī | bṛhatī | rodasīme | viśvā | te | dhāma | varuṇa | priyāṇi |
pari | spaśo | varuṇasya | smadiṣṭobhe | paśyanti | rodasī | sumeke |
ṛtāvānaḥ | kavayo | yajñadhīrāḥ | pracetaso | yeṣayanta | manma |
uvāca | me | varuṇo | medhirāya | triḥ | sapta | nāmāghnyā | bibharti |
vidvānpadasya | guhyā | na | vocadyugāya | viproparāya | śikṣan |
tisro | dyāvo | nihitāntarasmintisro | bhūmīruparāḥ | ṣaḍvidhānāḥ |
gṛtso | rājā | varuṇaścakraitaṁ | divi | preṅkhaṁ | hiraṇyayaṁ | śubhe | kam |
ava | sindhuṁ | varuṇo | dyauriva | sthāddrapso | na | śveto | mṛgastuviṣmān |
gambhīraśaṁso | rajaso | vimānaḥ | supārakṣatraḥ | sato | asya | rājā |
yo | mṛḻayāti | cakruṣe | cidāgo | vayaṁ | syāma | varuṇe | anāgāḥ |
anu | vratānyaditerṛdhanto | yūyaṁ | pāta | svastibhiḥ | sadā | naḥ |
pra | śundhyuvaṁ | varuṇāya | preṣṭhāṁ | matiṁ | vasiṣṭha | mīḻhuṣe | bharasva |
yemarvāñcaṁ | karate | yajatraṁ | sahasrāmaghaṁ | vṛṣaṇaṁ | bṛhantam |
adhā | nvasya | saṁdṛśaṁ | jaganvānagneranīkaṁ | varuṇasya | maṁsi |
svaryadaśmannadhipo | andho'bhi | mā | vapurdṛśaye | ninīyāt |
ā | yadruhāva | varuṇaśca | nāvaṁ | pra | yatsamudramīrayāva | madhyam |
adhi | yadapāṁ | snubhiścarāva | pra | preṅkheṅkhayāvahai | śubhe | kam |
vasiṣṭhaṁ | ha | varuṇo | nāvyādhādṛṣiṁ | cakāra | svapā | mahobhiḥ |
stotāraṁ | vipraḥ | sudinatve | ahnāṁ | yānnu | dyāvastatananyāduṣāsaḥ |
kva | tyāni | nau | sakhyā | babhūvuḥ | sacāvahe | yadavṛkaṁ | purā | cit |
bṛhantaṁ | mānaṁ | varuṇa | svadhāvaḥ | sahasradvāraṁ | jagamā | gṛhaṁ | te |
yāpirnityo | varuṇa | priyaḥ | santvāmāgāṁsi | kṛṇavatsakhā | te |
mā | tainasvanto | yakṣinbhujema | yandhi | ṣmā | vipraḥ | stuvate | varūtham |
dhruvāsu | tvāsu | kṣitiṣu | kṣiyanto | vyasmatpāśaṁ | varuṇo | mumocat |
avo | vanvānāditerupasthādyūyaṁ | pāta | svastibhiḥ | sadā | naḥ |
mo | ṣu | varuṇa | mṛnmayaṁ | gṛhaṁ | rājannahaṁ | gamam |
mṛḻā | sukṣatra | mṛḻaya |
yademi | prasphuranniva | dṛtirna | dhmāto | adrivaḥ |
mṛḻā | sukṣatra | mṛḻaya |
kratvaḥ | samaha | dīnatā | pratīpaṁ | jagamā | śuce |
mṛḻā | sukṣatra | mṛḻaya |
apāṁ | madhye | tasthivāṁsaṁ | tṛṣṇāvidajjaritāram |
mṛḻā | sukṣatra | mṛḻaya |
yatkiṁ | cedaṁ | varuṇa | daivye | jane'bhidrohaṁ | manuṣyāścarāmasi |
acittī | yattava | dharmā | yuyopima | mā | nastasmādenaso | deva | rīriṣaḥ |
pra | vīrayā | śucayo | dadrire | vāmadhvaryubhirmadhumantaḥ | sutāsaḥ |
vaha | vāyo | niyuto | yāhyacchā | pibā | sutasyāndhaso | madāya |
īśānāya | prahutiṁ | yastānaṭ | chuciṁ | somaṁ | śucipāstubhyaṁ | vāyo |
kṛṇoṣi | taṁ | martyeṣu | praśastaṁ | jātojāto | jāyate | vājyasya |
rāye | nu | yaṁ | jajñatū | rodasīme | rāye | devī | dhiṣaṇā | dhāti | devam |
adha | vāyuṁ | niyutaḥ | saścata | svota | śvetaṁ | vasudhitiṁ | nireke |
ucchannuṣasaḥ | sudināriprā | uru | jyotirvividurdīdhyānāḥ |
gavyaṁ | cidūrvamuśijo | vi | vavrusteṣāmanu | pradivaḥ | sasrurāpaḥ |
te | satyena | manasā | dīdhyānāḥ | svena | yuktāsaḥ | kratunā | vahanti |
indravāyū | vīravāhaṁ | rathaṁ | vāmīśānayorabhi | pṛkṣaḥ | sacante |
īśānāso | ye | dadhate | svarṇo | gobhiraśvebhirvasubhirhiraṇyaiḥ |
indravāyū | sūrayo | viśvamāyurarvadbhirvīraiḥ | pṛtanāsu | sahyuḥ |
arvanto | na | śravaso | bhikṣamāṇendravāyū | suṣṭutibhirvasiṣṭhāḥ |
vājayantaḥ | svavase | huvema | yūyaṁ | pāta | svastibhiḥ | sadā | naḥ |
kuvidaṅga | namasā | ye | vṛdhāsaḥ | purā | devānavadyāsa | āsan |
te | vāyave | manave | bādhitāyāvāsayannuṣasaṁ | sūryeṇa |
uśantā | dūtā | na | dabhāya | gopā | māsaśca | pāthaḥ | śaradaśca | pūrvīḥ |
indravāyū | suṣṭutirvāmiyānā | mārḍīkamīṭṭe | suvitaṁ | ca | navyam |
pīvoannām̐ | rayivṛdhaḥ | sumedhāḥ | śvetaḥ | siṣakti | niyutāmabhiśrīḥ |
te | vāyave | samanaso | vi | tasthurviśvennaraḥ | svapatyāni | cakruḥ |
yāvattarastanvo | yāvadojo | yāvannaraścakṣasā | dīdhyānāḥ |
śuciṁ | somaṁ | śucipā | pātamasme | indravāyū | sadataṁ | barhiredam |
niyuvānā | niyutaḥ | spārhavīrendravāyū | sarathaṁ | yātamarvāk |
idaṁ | hi | vāṁ | prabhṛtaṁ | madhvo | agramadha | prīṇānā | vi | mumuktamasme |
yā | vāṁ | śataṁ | niyuto | yāḥ | sahasramindravāyū | viśvavārāḥ | sacante |
ābhiryātaṁ | suvidatrābhirarvākpātaṁ | narā | pratibhṛtasya | madhvaḥ |
arvanto | na | śravaso | bhikṣamāṇendravāyū | suṣṭutibhirvasiṣṭhāḥ |
vājayantaḥ | svavase | huvema | yūyaṁ | pāta | svastibhiḥ | sadā | naḥ |
ā | vāyo | bhūṣa | śucipopa | naḥ | sahasraṁ | te | niyuto | viśvavāra |
upo | te | andho | madyamayāmi | yasya | deva | dadhiṣe | pūrvapeyam |
pra | sotā | jīro | adhvareṣvasthātsomamindrāya | vāyave | pibadhyai |
pra | yadvāṁ | madhvo | agriyaṁ | bharantyadhvaryavo | devayantaḥ | śacībhiḥ |
pra | yābhiryāsi | dāśvāṁsamacchā | niyudbhirvāyaviṣṭaye | duroṇe |
ni | no | rayiṁ | subhojasaṁ | yuvasva | ni | vīraṁ | gavyamaśvyaṁ | ca | rādhaḥ |
ye | vāyavendramādanāsa | ādevāso | nitośanāso | aryaḥ |
ghnanto | vṛtrāṇi | sūribhiḥ | ṣyāma | sāsahvāṁso | yudhā | nṛbhiramitrān |
ā | no | niyudbhiḥ | śatinībhiradhvaraṁ | sahasriṇībhirupa | yāhi | yajñam |
vāyo | asmintsavane | mādayasva | yūyaṁ | pāta | svastibhiḥ | sadā | naḥ |
śuciṁ | nu | stomaṁ | navajātamadyendrāgnī | vṛtrahaṇā | juṣethām |
ubhā | hi | vāṁ | suhavā | johavīmi | tā | vājaṁ | sadyośate | dheṣṭhā |
tā | sānasī | śavasānā | hi | bhūtaṁ | sākaṁvṛdhā | śavasā | śūśuvāṁsā |
kṣayantau | rāyo | yavasasya | bhūreḥ | pṛṅktaṁ | vājasya | sthavirasya | ghṛṣveḥ |
upo | ha | yadvidathaṁ | vājino | gurdhībhirviprāḥ | pramatimicchamānāḥ |
arvanto | na | kāṣṭhāṁ | nakṣamāṇendrāgnī | johuvato | naraste |
gīrbhirvipraḥ | pramatimicchamāneṭṭe | rayiṁ | yaśasaṁ | pūrvabhājam |
indrāgnī | vṛtrahaṇā | suvajrā | pra | no | navyebhistirataṁ | deṣṇaiḥ |
saṁ | yanmahī | mithatī | spardhamāne | tanūrucā | śūrasātā | yataite |
adevayuṁ | vidathe | devayubhiḥ | satrā | hataṁ | somasutā | janena |
imāmu | ṣu | somasutimupa | naindrāgnī | saumanasāya | yātam |
nū | ciddhi | parimamnāthe | asmānā | vāṁ | śaśvadbhirvavṛtīya | vājaiḥ |
so | agnainā | namasā | samiddho'cchā | mitraṁ | varuṇamindraṁ | voceḥ |
yatsīmāgaścakṛmā | tatsu | mṛḻa | tadaryamāditiḥ | śiśrathantu |
etāgna | āśuṣāṇāseṣṭīryuvoḥ | sacābhyaśyāma | vājān |
mendro | no | viṣṇurmarutaḥ | pari | khyanyūyaṁ | pāta | svastibhiḥ | sadā | naḥ |
iyaṁ | vāmasya | manmanendrāgnī | pūrvyastutiḥ |
abhrādvṛṣṭirivājani |
śṛṇutaṁ | jariturhavamindrāgnī | vanataṁ | giraḥ |
īśānā | pipyataṁ | dhiyaḥ |
mā | pāpatvāya | no | narendrāgnī | mābhiśastaye |
mā | no | rīradhataṁ | nide |
indre | agnā | namo | bṛhatsuvṛktimerayāmahe |
dhiyā | dhenāvasyavaḥ |
tā | hi | śaśvanteḻata | itthā | viprāsotaye |
sabādho | vājasātaye |
tā | vāṁ | gīrbhirvipanyavaḥ | prayasvanto | havāmahe |
medhasātā | saniṣyavaḥ |
indrāgnī | avasā | gatamasmabhyaṁ | carṣaṇīsahā |
mā | no | duḥśaṁseśata |
mā | kasya | no | araruṣo | dhūrtiḥ | praṇaṅmartyasya |
indrāgnī | śarma | yacchatam |
gomaddhiraṇyavadvasu | yadvāmaśvāvadīmahe |
indrāgnī | tadvanemahi |
yatsomā | sute | narendrāgnī | ajohavuḥ |
saptīvantā | saparyavaḥ |
ukthebhirvṛtrahantamā | yā | mandānā | cidā | girā |
āṅgūṣairāvivāsataḥ |
tāvidduḥśaṁsaṁ | martyaṁ | durvidvāṁsaṁ | rakṣasvinam |
ābhogaṁ | hanmanā | hatamudadhiṁ | hanmanā | hatam |
pra | kṣodasā | dhāyasā | sasraiṣā | sarasvatī | dharuṇamāyasī | pūḥ |
prabābadhānā | rathyeva | yāti | viśvāpo | mahinā | sindhuranyāḥ |
ekācetatsarasvatī | nadīnāṁ | śuciryatī | giribhyā | samudrāt |
rāyaścetantī | bhuvanasya | bhūrerghṛtaṁ | payo | duduhe | nāhuṣāya |
sa | vāvṛdhe | naryo | yoṣaṇāsu | vṛṣā | śiśurvṛṣabho | yajñiyāsu |
sa | vājinaṁ | maghavadbhyo | dadhāti | vi | sātaye | tanvaṁ | māmṛjīta |
uta | syā | naḥ | sarasvatī | juṣāṇopa | śravatsubhagā | yajñe | asmin |
mitajñubhirnamasyairiyānā | rāyā | yujā | ciduttarā | sakhibhyaḥ |
imā | juhvānā | yuṣmadā | namobhiḥ | prati | stomaṁ | sarasvati | juṣasva |
tava | śarmanpriyatame | dadhānopa | stheyāma | śaraṇaṁ | na | vṛkṣam |
ayamu | te | sarasvati | vasiṣṭho | dvārāvṛtasya | subhage | vyāvaḥ |
vardha | śubhre | stuvate | rāsi | vājānyūyaṁ | pāta | svastibhiḥ | sadā | naḥ |
bṛhadu | gāyiṣe | vaco'suryā | nadīnām |
sarasvatīminmahayā | suvṛktibhiḥ | stomairvasiṣṭha | rodasī |
ubhe | yatte | mahinā | śubhre | andhasī | adhikṣiyanti | pūravaḥ |
sā | no | bodhyavitrī | marutsakhā | coda | rādho | maghonām |
bhadramidbhadrā | kṛṇavatsarasvatyakavārī | cetati | vājinīvatī |
gṛṇānā | jamadagnivatstuvānā | ca | vasiṣṭhavat |
janīyanto | nvagravaḥ | putrīyantaḥ | sudānavaḥ |
sarasvantaṁ | havāmahe |
ye | te | sarasvormayo | madhumanto | ghṛtaścutaḥ |
tebhirno'vitā | bhava |
pīpivāṁsaṁ | sarasvataḥ | stanaṁ | yo | viśvadarśataḥ |
bhakṣīmahi | prajāmiṣam |
yajñe | divo | nṛṣadane | pṛthivyā | naro | yatra | devayavo | madanti |
indrāya | yatra | savanāni | sunve | gamanmadāya | prathamaṁ | vayaśca |
ā | daivyā | vṛṇīmahe'vāṁsi | bṛhaspatirno | mahā | sakhāyaḥ |
yathā | bhavema | mīḻhuṣe | anāgā | yo | no | dātā | parāvataḥ | piteva |
tamu | jyeṣṭhaṁ | namasā | havirbhiḥ | suśevaṁ | brahmaṇaspatiṁ | gṛṇīṣe |
indraṁ | śloko | mahi | daivyaḥ | siṣaktu | yo | brahmaṇo | devakṛtasya | rājā |
sā | no | yoniṁ | sadatu | preṣṭho | bṛhaspatirviśvavāro | yo | asti |
kāmo | rāyaḥ | suvīryasya | taṁ | dātparṣanno | ati | saścato | ariṣṭān |
tamā | no | arkamamṛtāya | juṣṭamime | dhāsuramṛtāsaḥ | purājāḥ |
śucikrandaṁ | yajataṁ | pastyānāṁ | bṛhaspatimanarvāṇaṁ | huvema |
taṁ | śagmāso | aruṣāso | aśvā | bṛhaspatiṁ | sahavāho | vahanti |
sahaścidyasya | nīlavatsadhasthaṁ | nabho | na | rūpamaruṣaṁ | vasānāḥ |
sa | hi | śuciḥ | śatapatraḥ | sa | śundhyurhiraṇyavāśīriṣiraḥ | svarṣāḥ |
bṛhaspatiḥ | sa | svāveśa | ṛṣvaḥ | purū | sakhibhyāsutiṁ | kariṣṭhaḥ |
devī | devasya | rodasī | janitrī | bṛhaspatiṁ | vāvṛdhaturmahitvā |
dakṣāyyāya | dakṣatā | sakhāyaḥ | karadbrahmaṇe | sutarā | sugādhā |
iyaṁ | vāṁ | brahmaṇaspate | suvṛktirbrahmendrāya | vajriṇe | akāri |
aviṣṭaṁ | dhiyo | jigṛtaṁ | puraṁdhīrjajastamaryo | vanuṣāmarātīḥ |
bṛhaspate | yuvamindraśca | vasvo | divyasyeśāthe | uta | pārthivasya |
dhattaṁ | rayiṁ | stuvate | kīraye | cidyūyaṁ | pāta | svastibhiḥ | sadā | naḥ |
adhvaryavo'ruṇaṁ | dugdhamaṁśuṁ | juhotana | vṛṣabhāya | kṣitīnām |
gaurādvedīyām̐ | avapānamindro | viśvāhedyāti | sutasomamicchan |
yaddadhiṣe | pradivi | cārvannaṁ | divedive | pītimidasya | vakṣi |
uta | hṛdota | manasā | juṣāṇośannindra | prasthitānpāhi | somān |
jajñānaḥ | somaṁ | sahase | papātha | pra | te | mātā | mahimānamuvāca |
endra | paprāthorvantarikṣaṁ | yudhā | devebhyo | varivaścakartha |
yadyodhayā | mahato | manyamānāntsākṣāma | tānbāhubhiḥ | śāśadānān |
yadvā | nṛbhirvṛtendrābhiyudhyāstaṁ | tvayājiṁ | sauśravasaṁ | jayema |
prendrasya | vocaṁ | prathamā | kṛtāni | pra | nūtanā | maghavā | yā | cakāra |
yadedadevīrasahiṣṭa | māyāthābhavatkevalaḥ | somo | asya |
tavedaṁ | viśvamabhitaḥ | paśavyaṁ | yatpaśyasi | cakṣasā | sūryasya |
gavāmasi | gopatirekendra | bhakṣīmahi | te | prayatasya | vasvaḥ |
bṛhaspate | yuvamindraśca | vasvo | divyasyeśāthe | uta | pārthivasya |
dhattaṁ | rayiṁ | stuvate | kīraye | cidyūyaṁ | pāta | svastibhiḥ | sadā | naḥ |
paro | mātrayā | tanvā | vṛdhāna | na | te | mahitvamanvaśnuvanti |
ubhe | te | vidma | rajasī | pṛthivyā | viṣṇo | deva | tvaṁ | paramasya | vitse |
na | te | viṣṇo | jāyamāno | na | jāto | deva | mahimnaḥ | paramantamāpa |
udastabhnā | nākamṛṣvaṁ | bṛhantaṁ | dādhartha | prācīṁ | kakubhaṁ | pṛthivyāḥ |
irāvatī | dhenumatī | hi | bhūtaṁ | sūyavasinī | manuṣe | daśasyā |
vyastabhnā | rodasī | viṣṇavete | dādhartha | pṛthivīmabhito | mayūkhaiḥ |
uruṁ | yajñāya | cakrathuru | lokaṁ | janayantā | sūryamuṣāsamagnim |
dāsasya | cidvṛṣaśiprasya | māyā | jaghnathurnarā | pṛtanājyeṣu |
indrāviṣṇū | dṛṁhitāḥ | śambarasya | nava | puro | navatiṁ | ca | śnathiṣṭam |
śataṁ | varcinaḥ | sahasraṁ | ca | sākaṁ | hatho | apratyasurasya | vīrān |
iyaṁ | manīṣā | bṛhatī | bṛhantorukramā | tavasā | vardhayantī |
rare | vāṁ | stomaṁ | vidatheṣu | viṣṇo | pinvatamiṣo | vṛjaneṣvindra |
vaṣaṭ | te | viṣṇavāsā | kṛṇomi | tanme | juṣasva | śipiviṣṭa | havyam |
vardhantu | tvā | suṣṭutayo | giro | me | yūyaṁ | pāta | svastibhiḥ | sadā | naḥ |
nū | marto | dayate | saniṣyanyo | viṣṇavorugāyāya | dāśat |
pra | yaḥ | satrācā | manasā | yajātaitāvantaṁ | naryamāvivāsāt |
tvaṁ | viṣṇo | sumatiṁ | viśvajanyāmaprayutāmevayāvo | matiṁ | dāḥ |
parco | yathā | naḥ | suvitasya | bhūreraśvāvataḥ | puruścandrasya | rāyaḥ |
trirdevaḥ | pṛthivīmeṣaitāṁ | vi | cakrame | śatarcasaṁ | mahitvā |
pra | viṣṇurastu | tavasastavīyāntveṣaṁ | hyasya | sthavirasya | nāma |
vi | cakrame | pṛthivīmeṣaitāṁ | kṣetrāya | viṣṇurmanuṣe | daśasyan |
dhruvāso | asya | kīrayo | janāsorukṣitiṁ | sujanimā | cakāra |
pra | tatte | adya | śipiviṣṭa | nāmāryaḥ | śaṁsāmi | vayunāni | vidvān |
taṁ | tvā | gṛṇāmi | tavasamatavyānkṣayantamasya | rajasaḥ | parāke |
kimitte | viṣṇo | paricakṣyaṁ | bhūtpra | yadvavakṣe | śipiviṣṭo | asmi |
mā | varpo | asmadapa | gūhaitadyadanyarūpaḥ | samithe | babhūtha |
vaṣaṭ | te | viṣṇavāsā | kṛṇomi | tanme | juṣasva | śipiviṣṭa | havyam |
vardhantu | tvā | suṣṭutayo | giro | me | yūyaṁ | pāta | svastibhiḥ | sadā | naḥ |
tisro | vācaḥ | pra | vada | jyotiragrā | yaitadduhre | madhudoghamūdhaḥ |
sa | vatsaṁ | kṛṇvangarbhamoṣadhīnāṁ | sadyo | jāto | vṛṣabho | roravīti |
yo | vardhanauṣadhīnāṁ | yo | apāṁ | yo | viśvasya | jagato | deveśe |
sa | tridhātu | śaraṇaṁ | śarma | yaṁsattrivartu | jyotiḥ | svabhiṣṭyasme |
starīru | tvadbhavati | sūto | tvadyathāvaśaṁ | tanvaṁ | cakraiṣaḥ |
pituḥ | payaḥ | prati | gṛbhṇāti | mātā | tena | pitā | vardhate | tena | putraḥ |
yasminviśvāni | bhuvanāni | tasthustisro | dyāvastredhā | sasrurāpaḥ |
trayaḥ | kośāsopasecanāso | madhvaḥ | ścotantyabhito | virapśam |
idaṁ | vacaḥ | parjanyāya | svarāje | hṛdo | astvantaraṁ | tajjujoṣat |
mayobhuvo | vṛṣṭayaḥ | santvasme | supippalauṣadhīrdevagopāḥ |
sa | retodhā | vṛṣabhaḥ | śaśvatīnāṁ | tasminnātmā | jagatastasthuṣaśca |
tanma | ṛtaṁ | pātu | śataśāradāya | yūyaṁ | pāta | svastibhiḥ | sadā | naḥ |
parjanyāya | pra | gāyata | divasputrāya | mīḻhuṣe |
sa | no | yavasamicchatu |
yo | garbhamoṣadhīnāṁ | gavāṁ | kṛṇotyarvatām |
parjanyaḥ | puruṣīṇām |
tasmedāsye | havirjuhotā | madhumattamam |
iḻāṁ | naḥ | saṁyataṁ | karat |
saṁvatsaraṁ | śaśayānā | brāhmaṇā | vratacāriṇaḥ |
vācaṁ | parjanyajinvitāṁ | pra | maṇḍūkāvādiṣuḥ |
divyāpo | abhi | yadenamāyandṛtiṁ | na | śuṣkaṁ | sarasī | śayānam |
gavāmaha | na | māyurvatsinīnāṁ | maṇḍūkānāṁ | vagnuratrā | sameti |
yadīmenām̐ | uśato | abhyavarṣīttṛṣyāvataḥ | prāvṛṣyāgatāyām |
akhkhalīkṛtyā | pitaraṁ | na | putro | anyo | anyamupa | vadantameti |
anyo | anyamanu | gṛbhṇātyenorapāṁ | prasarge | yadamandiṣātām |
maṇḍūko | yadabhivṛṣṭaḥ | kaniṣkanpṛśniḥ | saṁpṛṅkte | haritena | vācam |
yadeṣāmanyo | anyasya | vācaṁ | śāktasyeva | vadati | śikṣamāṇaḥ |
sarvaṁ | tadeṣāṁ | samṛdheva | parva | yatsuvāco | vadathanādhyapsu |
gomāyureko | ajamāyurekaḥ | pṛśnireko | haritaika | eṣām |
samānaṁ | nāma | bibhrato | virūpāḥ | purutrā | vācaṁ | pipiśurvadantaḥ |
brāhmaṇāso | atirātre | na | some | saro | na | pūrṇamabhito | vadantaḥ |
saṁvatsarasya | tadahaḥ | pari | ṣṭha | yanmaṇḍūkāḥ | prāvṛṣīṇaṁ | babhūva |
brāhmaṇāsaḥ | somino | vācamakrata | brahma | kṛṇvantaḥ | parivatsarīṇam |
adhvaryavo | gharmiṇaḥ | siṣvidānāvirbhavanti | guhyā | na | ke | cit |
devahitiṁ | jugupurdvādaśasya | ṛtuṁ | naro | na | pra | minantyete |
saṁvatsare | prāvṛṣyāgatāyāṁ | taptā | gharmāśnuvate | visargam |
gomāyuradādajamāyuradātpṛśniradāddharito | no | vasūni |
gavāṁ | maṇḍūkā | dadataḥ | śatāni | sahasrasāve | pra | tirantāyuḥ |
indrāsomā | tapataṁ | rakṣobjataṁ | nyarpayataṁ | vṛṣaṇā | tamovṛdhaḥ |
parā | śṛṇītamacito | nyoṣataṁ | hataṁ | nudethāṁ | ni | śiśītamatriṇaḥ |
indrāsomā | samaghaśaṁsamabhyaghaṁ | tapuryayastu | caruragnivām̐ | iva |
brahmadviṣe | kravyāde | ghoracakṣase | dveṣo | dhattamanavāyaṁ | kimīdine |
indrāsomā | duṣkṛto | vavre | antaranārambhaṇe | tamasi | pra | vidhyatam |
yathā | nātaḥ | punarekaścanodayattadvāmastu | sahase | manyumacchavaḥ |
indrāsomā | vartayataṁ | divo | vadhaṁ | saṁ | pṛthivyāghaśaṁsāya | tarhaṇam |
uttakṣataṁ | svaryaṁ | parvatebhyo | yena | rakṣo | vāvṛdhānaṁ | nijūrvathaḥ |
indrāsomā | vartayataṁ | divasparyagnitaptebhiryuvamaśmahanmabhiḥ |
tapurvadhebhirajarebhiratriṇo | ni | parśāne | vidhyataṁ | yantu | nisvaram |
indrāsomā | pari | vāṁ | bhūtu | viśvateyaṁ | matiḥ | kakṣyāśveva | vājinā |
yāṁ | vāṁ | hotrāṁ | parihinomi | medhayemā | brahmāṇi | nṛpatīva | jinvatam |
prati | smarethāṁ | tujayadbhirevairhataṁ | druho | rakṣaso | bhaṅgurāvataḥ |
indrāsomā | duṣkṛte | mā | sugaṁ | bhūdyo | naḥ | kadā | cidabhidāsati | druhā |
yo | mā | pākena | manasā | carantamabhicaṣṭe | anṛtebhirvacobhiḥ |
āpeva | kāśinā | saṁgṛbhītāsannastvāsata | indra | vaktā |
ye | pākaśaṁsaṁ | viharantaivairye | vā | bhadraṁ | dūṣayanti | svadhābhiḥ |
ahaye | vā | tānpradadātu | somā | vā | dadhātu | nirṛterupasthe |
yo | no | rasaṁ | dipsati | pitvo | agne | yo | aśvānāṁ | yo | gavāṁ | yastanūnām |
ripuḥ | stenaḥ | steyakṛddabhrametu | ni | ṣa | hīyatāṁ | tanvā | tanā | ca |
paraḥ | so | astu | tanvā | tanā | ca | tisraḥ | pṛthivīradho | astu | viśvāḥ |
prati | śuṣyatu | yaśo | asya | devā | yo | no | divā | dipsati | yaśca | naktam |
suvijñānaṁ | cikituṣe | janāya | saccāsacca | vacasī | paspṛdhāte |
tayoryatsatyaṁ | yataradṛjīyastaditsomo'vati | hantyāsat |
na | vo | somo | vṛjinaṁ | hinoti | na | kṣatriyaṁ | mithuyā | dhārayantam |
hanti | rakṣo | hantyāsadvadantamubhāvindrasya | prasitau | śayāte |
yadi | vāhamanṛtadevāsa | moghaṁ | vā | devām̐ | apyūhe | agne |
kimasmabhyaṁ | jātavedo | hṛṇīṣe | droghavācaste | nirṛthaṁ | sacantām |
adyā | murīya | yadi | yātudhāno | asmi | yadi | vāyustatapa | pūruṣasya |
adhā | sa | vīrairdaśabhirvi | yūyā | yo | mā | moghaṁ | yātudhānetyāha |
yo | māyātuṁ | yātudhānetyāha | yo | vā | rakṣāḥ | śucirasmītyāha |
indrastaṁ | hantu | mahatā | vadhena | viśvasya | jantoradhamaspadīṣṭa |
pra | yā | jigāti | khargaleva | naktamapa | druhā | tanvaṁ | gūhamānā |
vavrām̐ | anantām̐ | ava | sā | padīṣṭa | grāvāṇo | ghnantu | rakṣasopabdaiḥ |
vi | tiṣṭhadhvaṁ | maruto | vikṣvicchata | gṛbhāyata | rakṣasaḥ | saṁ | pinaṣṭana |
vayo | ye | bhūtvī | patayanti | naktabhirye | vā | ripo | dadhire | deve | adhvare |
pra | vartaya | divo | aśmānamindra | somaśitaṁ | maghavantsaṁ | śiśādhi |
prāktādapāktādadharādudaktādabhi | jahi | rakṣasaḥ | parvatena |
eto | tye | patayanti | śvayātavendraṁ | dipsanti | dipsavo'dābhyam |
śiśīte | śakraḥ | piśunebhyo | vadhaṁ | nūnaṁ | sṛjadaśaniṁ | yātumadbhyaḥ |
indro | yātūnāmabhavatparāśaro | havirmathīnāmabhyāvivāsatām |
abhīdu | śakraḥ | paraśuryathā | vanaṁ | pātreva | bhindantsataiti | rakṣasaḥ |
ulūkayātuṁ | śuśulūkayātuṁ | jahi | śvayātumuta | kokayātum |
suparṇayātumuta | gṛdhrayātuṁ | dṛṣadeva | pra | mṛṇa | rakṣendra |
mā | no | rakṣo | abhi | naḍyātumāvatāmapocchatu | mithunā | yā | kimīdinā |
pṛthivī | naḥ | pārthivātpātvaṁhaso'ntarikṣaṁ | divyātpātvasmān |
indra | jahi | pumāṁsaṁ | yātudhānamuta | striyaṁ | māyayā | śāśadānām |
vigrīvāso | mūradevā | ṛdantu | mā | te | dṛśantsūryamuccarantam |
prati | cakṣva | vi | cakṣvendraśca | soma | jāgṛtam |
rakṣobhyo | vadhamasyatamaśaniṁ | yātumadbhyaḥ |
mā | cidanyadvi | śaṁsata | sakhāyo | mā | riṣaṇyata |
indramitstotā | vṛṣaṇaṁ | sacā | sute | muhurukthā | ca | śaṁsata |
avakrakṣiṇaṁ | vṛṣabhaṁ | yathājuraṁ | gāṁ | na | carṣaṇīsaham |
vidveṣaṇaṁ | saṁvananobhayaṁkaraṁ | maṁhiṣṭhamubhayāvinam |
yacciddhi | tvā | janeme | nānā | havantotaye |
asmākaṁ | brahmedamindra | bhūtu | te'hā | viśvā | ca | vardhanam |
vi | tartūryante | maghavanvipaścito'ryo | vipo | janānām |
upa | kramasva | pururūpamā | bhara | vājaṁ | nediṣṭhamūtaye |
mahe | cana | tvāmadrivaḥ | parā | śulkāya | deyām |
na | sahasrāya | nāyutāya | vajrivo | na | śatāya | śatāmagha |
vasyām̐ | indrāsi | me | pituruta | bhrāturabhuñjataḥ |
mātā | ca | me | chadayathaḥ | samā | vaso | vasutvanāya | rādhase |
kveyatha | kvedasi | purutrā | ciddhi | te | manaḥ |
alarṣi | yudhma | khajakṛtpuraṁdara | pra | gāyatrāgāsiṣuḥ |
prāsmai | gāyatramarcata | vāvāturyaḥ | puraṁdaraḥ |
yābhiḥ | kāṇvasyopa | barhirāsadaṁ | yāsadvajrī | bhinatpuraḥ |
ye | te | santi | daśagvinaḥ | śatino | ye | sahasriṇaḥ |
aśvāso | ye | te | vṛṣaṇo | raghudruvastebhirnastūyamā | gahi |
ā | tvadya | sabardughāṁ | huve | gāyatravepasam |
indraṁ | dhenuṁ | sudughāmanyāmiṣamurudhārāmaraṁkṛtam |
yattudatsūraitaśaṁ | vaṅkū | vātasya | parṇinā |
vahatkutsamārjuneyaṁ | śatakratuḥ | tsaradgandharvamastṛtam |
ya | ṛte | cidabhiśriṣaḥ | purā | jatrubhyātṛdaḥ |
saṁdhātā | saṁdhiṁ | maghavā | purūvasuriṣkartā | vihrutaṁ | punaḥ |
mā | bhūma | niṣṭyevendra | tvadaraṇeva |
vanāni | na | prajahitānyadrivo | duroṣāso | amanmahi |
amanmahīdanāśavo'nugrāsaśca | vṛtrahan |
sakṛtsu | te | mahatā | śūra | rādhasānu | stomaṁ | mudīmahi |
yadi | stomaṁ | mama | śravadasmākamindramindavaḥ |
tiraḥ | pavitraṁ | sasṛvāṁsāśavo | mandantu | tugryāvṛdhaḥ |
ā | tvadya | sadhastutiṁ | vāvātuḥ | sakhyurā | gahi |
upastutirmaghonāṁ | pra | tvāvatvadhā | te | vaśmi | suṣṭutim |
sotā | hi | somamadribhiremenamapsu | dhāvata |
gavyā | vastreva | vāsayantennaro | nirdhukṣanvakṣaṇābhyaḥ |
adha | jmo | adha | vā | divo | bṛhato | rocanādadhi |
ayā | vardhasva | tanvā | girā | mamā | jātā | sukrato | pṛṇa |
indrāya | su | madintamaṁ | somaṁ | sotā | vareṇyam |
śakraiṇaṁ | pīpayadviśvayā | dhiyā | hinvānaṁ | na | vājayum |
mā | tvā | somasya | galdayā | sadā | yācannahaṁ | girā |
bhūrṇiṁ | mṛgaṁ | na | savaneṣu | cukrudhaṁ | keśānaṁ | na | yāciṣat |
madeneṣitaṁ | madamugramugreṇa | śavasā |
viśveṣāṁ | tarutāraṁ | madacyutaṁ | made | hi | ṣmā | dadāti | naḥ |
śevāre | vāryā | puru | devo | martāya | dāśuṣe |
sa | sunvate | ca | stuvate | ca | rāsate | viśvagūrto | ariṣṭutaḥ |
endra | yāhi | matsva | citreṇa | deva | rādhasā |
saro | na | prāsyudaraṁ | sapītibhirā | somebhiruru | sphiram |
ā | tvā | sahasramā | śataṁ | yuktā | rathe | hiraṇyaye |
brahmayujo | harayendra | keśino | vahantu | somapītaye |
ā | tvā | rathe | hiraṇyaye | harī | mayūraśepyā |
śitipṛṣṭhā | vahatāṁ | madhvo | andhaso | vivakṣaṇasya | pītaye |
pibā | tvasya | girvaṇaḥ | sutasya | pūrvapeva |
pariṣkṛtasya | rasineyamāsutiścārurmadāya | patyate |
yaiko | asti | daṁsanā | mahām̐ | ugro | abhi | vrataiḥ |
gamatsa | śiprī | na | sa | yoṣadā | gamaddhavaṁ | na | pari | varjati |
tvaṁ | puraṁ | cariṣṇvaṁ | vadhaiḥ | śuṣṇasya | saṁ | piṇak |
tvaṁ | bhānu | caro | adha | dvitā | yadindra | havyo | bhuvaḥ |
mama | tvā | sūrodite | mama | madhyaṁdine | divaḥ |
mama | prapitve | apiśarvare | vasavā | stomāso | avṛtsata |
stuhi | stuhīdete | ghā | te | maṁhiṣṭhāso | maghonām |
ninditāśvaḥ | prapathī | paramajyā | maghasya | medhyātithe |
ā | yadaśvānvananvataḥ | śraddhayāhaṁ | rathe | ruham |
uta | vāmasya | vasunaściketati | yo | asti | yādvaḥ | paśuḥ |
ya | ṛjrā | mahyaṁ | māmahe | saha | tvacā | hiraṇyayā |
eṣa | viśvānyabhyastu | saubhagāsaṅgasya | svanadrathaḥ |
adha | plāyogirati | dāsadanyānāsaṅgo | agne | daśabhiḥ | sahasraiḥ |
adhokṣaṇo | daśa | mahyaṁ | ruśanto | naḻeva | saraso | niratiṣṭhan |
anvasya | sthūraṁ | dadṛśe | purastādanasthoruravarambamāṇaḥ |
śaśvatī | nāryabhicakṣyāha | subhadramarya | bhojanaṁ | bibharṣi |
idaṁ | vaso | sutamandhaḥ | pibā | supūrṇamudaram |
anābhayinrarimā | te |
nṛbhirdhūtaḥ | suto | aśnairavyo | vāraiḥ | paripūtaḥ |
aśvo | na | nikto | nadīṣu |
taṁ | te | yavaṁ | yathā | gobhiḥ | svādumakarma | śrīṇantaḥ |
indra | tvāsmintsadhamāde |
indretsomapā | ekendraḥ | sutapā | viśvāyuḥ |
antardevānmartyām̐śca |
na | yaṁ | śukro | na | durāśīrna | tṛproruvyacasam |
apaspṛṇvate | suhārdam |
gobhiryadīmanye | asmanmṛgaṁ | na | vrā | mṛgayante |
abhitsaranti | dhenubhiḥ |
trayendrasya | somāḥ | sutāsaḥ | santu | devasya |
sve | kṣaye | sutapāvnaḥ |
trayaḥ | kośāsaḥ | ścotanti | tisraścamvaḥ | supūrṇāḥ |
samāne | adhi | bhārman |
śucirasi | puruniḥṣṭhāḥ | kṣīrairmadhyatāśīrtaḥ |
dadhnā | mandiṣṭhaḥ | śūrasya |
ime | tendra | somāstīvrāsme | sutāsaḥ |
śukrāśiraṁ | yācante |
tām̐ | āśiraṁ | puroḻāśamindremaṁ | somaṁ | śrīṇīhi |
revantaṁ | hi | tvā | śṛṇomi |
hṛtsu | pītāso | yudhyante | durmadāso | na | surāyām |
ūdharna | nagnā | jarante |
revām̐ | idrevataḥ | stotā | syāttvāvato | maghonaḥ |
predu | harivaḥ | śrutasya |
ukthaṁ | cana | śasyamānamagorarirā | ciketa |
na | gāyatraṁ | gīyamānam |
mā | nendra | pīyatnave | mā | śardhate | parā | dāḥ |
śikṣā | śacīvaḥ | śacībhiḥ |
vayamu | tvā | tadidarthendra | tvāyantaḥ | sakhāyaḥ |
kaṇvokthebhirjarante |
na | ghemanyadā | papana | vajrinnapaso | naviṣṭau |
tavedu | stomaṁ | ciketa |
icchanti | devāḥ | sunvantaṁ | na | svapnāya | spṛhayanti |
yanti | pramādamatandrāḥ |
o | ṣu | pra | yāhi | vājebhirmā | hṛṇīthābhyasmān |
mahām̐ | iva | yuvajāniḥ |
mo | ṣvadya | durhaṇāvāntsāyaṁ | karadāre | asmat |
aśrīreva | jāmātā |
vidmā | hyasya | vīrasya | bhūridāvarīṁ | sumatim |
triṣu | jātasya | manāṁsi |
ā | tū | ṣiñca | kaṇvamantaṁ | na | ghā | vidma | śavasānāt |
yaśastaraṁ | śatamūteḥ |
jyeṣṭhena | sotarindrāya | somaṁ | vīrāya | śakrāya |
bharā | pibannaryāya |
yo | vediṣṭho | avyathiṣvaśvāvantaṁ | jaritṛbhyaḥ |
vājaṁ | stotṛbhyo | gomantam |
panyaṁpanyamitsotārā | dhāvata | madyāya |
somaṁ | vīrāya | śūrāya |
pātā | vṛtrahā | sutamā | ghā | gamannāre | asmat |
ni | yamate | śatamūtiḥ |
eha | harī | brahmayujā | śagmā | vakṣataḥ | sakhāyam |
gīrbhiḥ | śrutaṁ | girvaṇasam |
svādavaḥ | somā | yāhi | śrītāḥ | somā | yāhi |
śiprinnṛṣīvaḥ | śacīvo | nāyamacchā | sadhamādam |
stutaśca | yāstvā | vardhanti | mahe | rādhase | nṛmṇāya |
indra | kāriṇaṁ | vṛdhantaḥ |
giraśca | yāste | girvāhokthā | ca | tubhyaṁ | tāni |
satrā | dadhire | śavāṁsi |
evedeṣa | tuvikūrmirvājām̐ | eko | vajrahastaḥ |
sanādamṛkto | dayate |
hantā | vṛtraṁ | dakṣiṇenendraḥ | purū | puruhūtaḥ |
mahānmahībhiḥ | śacībhiḥ |
yasminviśvāścarṣaṇayota | cyautnā | jrayāṁsi | ca |
anu | ghenmandī | maghonaḥ |
eṣaitāni | cakārendro | viśvā | yo'ti | śṛṇve |
vājadāvā | maghonām |
prabhartā | rathaṁ | gavyantamapākāccidyamavati |
ino | vasu | sa | hi | voḻhā |
sanitā | vipro | arvadbhirhantā | vṛtraṁ | nṛbhiḥ | śūraḥ |
satyo'vitā | vidhantam |
yajadhvainaṁ | priyamedhendraṁ | satrācā | manasā |
yo | bhūtsomaiḥ | satyamadvā |
gāthaśravasaṁ | satpatiṁ | śravaskāmaṁ | purutmānam |
kaṇvāso | gāta | vājinam |
ya | ṛte | cidgāspadebhyo | dātsakhā | nṛbhyaḥ | śacīvān |
ye | asminkāmamaśriyan |
itthā | dhīvantamadrivaḥ | kāṇvaṁ | medhyātithim |
meṣo | bhūto'bhi | yannayaḥ |
śikṣā | vibhindo | asmai | catvāryayutā | dadat |
aṣṭā | paraḥ | sahasrā |
uta | su | tye | payovṛdhā | mākī | raṇasya | naptyā |
janitvanāya | māmahe |
pibā | sutasya | rasino | matsvā | nendra | gomataḥ |
āpirno | bodhi | sadhamādyo | vṛdhe'smām̐ | avantu | te | dhiyaḥ |
bhūyāma | te | sumatau | vājino | vayaṁ | mā | naḥ | starabhimātaye |
asmāñcitrābhiravatādabhiṣṭibhirā | naḥ | sumneṣu | yāmaya |
imo | tvā | purūvaso | giro | vardhantu | yā | mama |
pāvakavarṇāḥ | śucayo | vipaścito'bhi | stomairanūṣata |
ayaṁ | sahasramṛṣibhiḥ | sahaskṛtaḥ | samudreva | paprathe |
satyaḥ | so | asya | mahimā | gṛṇe | śavo | yajñeṣu | viprarājye |
indramiddevatātayendraṁ | prayatyadhvare |
indraṁ | samīke | vanino | havāmahendraṁ | dhanasya | sātaye |
indro | mahnā | rodasī | paprathacchavendraḥ | sūryamarocayat |
indre | ha | viśvā | bhuvanāni | yemirendre | suvānāsendavaḥ |
abhi | tvā | pūrvapītayendra | stomebhirāyavaḥ |
samīcīnāsa | ṛbhavaḥ | samasvaranrudrā | gṛṇanta | pūrvyam |
asyedindro | vāvṛdhe | vṛṣṇyaṁ | śavo | made | sutasya | viṣṇavi |
adyā | tamasya | mahimānamāyavo'nu | ṣṭuvanti | pūrvathā |
tattvā | yāmi | suvīryaṁ | tadbrahma | pūrvacittaye |
yenā | yatibhyo | bhṛgave | dhane | hite | yena | praskaṇvamāvitha |
yenā | samudramasṛjo | mahīrapastadindra | vṛṣṇi | te | śavaḥ |
sadyaḥ | so | asya | mahimā | na | saṁnaśe | yaṁ | kṣoṇīranucakrade |
śagdhī | nendra | yattvā | rayiṁ | yāmi | suvīryam |
śagdhi | vājāya | prathamaṁ | siṣāsate | śagdhi | stomāya | pūrvya |
śagdhī | no | asya | yaddha | pauramāvitha | dhiyendra | siṣāsataḥ |
śagdhi | yathā | ruśamaṁ | śyāvakaṁ | kṛpamindra | prāvaḥ | svarṇaram |
kannavyo | atasīnāṁ | turo | gṛṇīta | martyaḥ |
nahī | nvasya | mahimānamindriyaṁ | svargṛṇantānaśuḥ |
kadu | stuvanta | ṛtayanta | devata | ṛṣiḥ | ko | viprauhate |
kadā | havaṁ | maghavannindra | sunvataḥ | kadu | stuvatā | gamaḥ |
udu | tye | madhumattamā | giraḥ | stomāserate |
satrājito | dhanasākṣitotayo | vājayanto | ratheva |
kaṇveva | bhṛgavaḥ | sūryeva | viśvamiddhītamānaśuḥ |
indraṁ | stomebhirmahayantāyavaḥ | priyamedhāso | asvaran |
yukṣvā | hi | vṛtrahantama | harīndra | parāvataḥ |
arvācīno | maghavantsomapītayogra | ṛṣvebhirā | gahi |
ime | hi | te | kāravo | vāvaśurdhiyā | viprāso | medhasātaye |
sa | tvaṁ | no | maghavannindra | girvaṇo | veno | na | śṛṇudhī | havam |
nirindra | bṛhatībhyo | vṛtraṁ | dhanubhyo | asphuraḥ |
nirarbudasya | mṛgayasya | māyino | niḥ | parvatasya | gājaḥ |
niragnayo | rurucurniru | sūryo | niḥ | somendriyo | rasaḥ |
nirantarikṣādadhamo | mahāmahiṁ | kṛṣe | tadindra | pauṁsyam |
yaṁ | me | durindro | marutaḥ | pākasthāmā | kaurayāṇaḥ |
viśveṣāṁ | tmanā | śobhiṣṭhamupeva | divi | dhāvamānam |
rohitaṁ | me | pākasthāmā | sudhuraṁ | kakṣyaprām |
adādrāyo | vibodhanam |
yasmānye | daśa | prati | dhuraṁ | vahanti | vahnayaḥ |
astaṁ | vayo | na | tugryam |
ātmā | pitustanūrvāsaujodā | abhyañjanam |
turīyamidrohitasya | pākasthāmānaṁ | bhojaṁ | dātāramabravam |
yadindra | prāgapāgudaṅnyagvā | hūyase | nṛbhiḥ |
simā | purū | nṛṣūto | asyānave'si | praśardha | turvaśe |
yadvā | rume | ruśame | śyāvake | kṛpendra | mādayase | sacā |
kaṇvāsastvā | brahmabhiḥ | stomavāhasendrā | yacchantyā | gahi |
yathā | gauro | apā | kṛtaṁ | tṛṣyannetyaveriṇam |
āpitve | naḥ | prapitve | tūyamā | gahi | kaṇveṣu | su | sacā | piba |
mandantu | tvā | maghavannindrendavo | rādhodeyāya | sunvate |
āmuṣyā | somamapibaścamū | sutaṁ | jyeṣṭhaṁ | taddadhiṣe | sahaḥ |
pra | cakre | sahasā | saho | babhañja | manyumojasā |
viśve | tendra | pṛtanāyavo | yaho | ni | vṛkṣeva | yemire |
sahasreṇeva | sacate | yavīyudhā | yastānaḻupastutim |
putraṁ | prāvargaṁ | kṛṇute | suvīrye | dāśnoti | namaüktibhiḥ |
mā | bhema | mā | śramiṣmograsya | sakhye | tava |
mahatte | vṛṣṇo | abhicakṣyaṁ | kṛtaṁ | paśyema | turvaśaṁ | yadum |
savyāmanu | sphigyaṁ | vāvase | vṛṣā | na | dāno | asya | roṣati |
madhvā | saṁpṛktāḥ | sāragheṇa | dhenavastūyamehi | dravā | piba |
aśvī | rathī | surūpedgomām̐ | idindra | te | sakhā |
śvātrabhājā | vayasā | sacate | sadā | candro | yāti | sabhāmupa |
ṛśyo | na | tṛṣyannavapānamā | gahi | pibā | somaṁ | vaśām̐ | anu |
nimeghamāno | maghavandivedivaujiṣṭhaṁ | dadhiṣe | sahaḥ |
adhvaryo | drāvayā | tvaṁ | somamindraḥ | pipāsati |
upa | nūnaṁ | yuyuje | vṛṣaṇā | harī | ā | ca | jagāma | vṛtrahā |
svayaṁ | citsa | manyate | dāśurirjano | yatrā | somasya | tṛmpasi |
idaṁ | te | annaṁ | yujyaṁ | samukṣitaṁ | tasyehi | pra | dravā | piba |
ratheṣṭhāyādhvaryavaḥ | somamindrāya | sotana |
adhi | bradhnasyādrayo | vi | cakṣate | sunvanto | dāśvadhvaram |
upa | bradhnaṁ | vāvātā | vṛṣaṇā | harīndramapasu | vakṣataḥ |
arvāñcaṁ | tvā | saptayo'dhvaraśriyo | vahantu | savanedupa |
pra | pūṣaṇaṁ | vṛṇīmahe | yujyāya | purūvasum |
sa | śakra | śikṣa | puruhūta | no | dhiyā | tuje | rāye | vimocana |
saṁ | naḥ | śiśīhi | bhurijoriva | kṣuraṁ | rāsva | rāyo | vimocana |
tve | tannaḥ | suvedamusriyaṁ | vasu | yaṁ | tvaṁ | hinoṣi | martyam |
vemi | tvā | pūṣannṛñjase | vemi | stotavāghṛṇe |
na | tasya | vemyaraṇaṁ | hi | tadvaso | stuṣe | pajrāya | sāmne |
parā | gāvo | yavasaṁ | kaccidāghṛṇe | nityaṁ | rekṇo | amartya |
asmākaṁ | pūṣannavitā | śivo | bhava | maṁhiṣṭho | vājasātaye |
sthūraṁ | rādhaḥ | śatāśvaṁ | kuruṅgasya | diviṣṭiṣu |
rājñastveṣasya | subhagasya | rātiṣu | turvaśeṣvamanmahi |
dhībhiḥ | sātāni | kāṇvasya | vājinaḥ | priyamedhairabhidyubhiḥ |
ṣaṣṭiṁ | sahasrānu | nirmajāmaje | niryūthāni | gavāmṛṣiḥ |
vṛkṣāścinme | abhipitve | arāraṇuḥ |
gāṁ | bhajanta | mehanāśvaṁ | bhajanta | mehanā |
dūrādiheva | yatsatyaruṇapsuraśiśvitat |
vi | bhānuṁ | viśvadhātanat |
nṛvaddasrā | manoyujā | rathena | pṛthupājasā |
sacethe | aśvinoṣasam |
yuvābhyāṁ | vājinīvasū | prati | stomādṛkṣata |
vācaṁ | dūto | yathohiṣe |
purupriyā | ṇotaye | purumandrā | purūvasū |
stuṣe | kaṇvāso | aśvinā |
maṁhiṣṭhā | vājasātameṣayantā | śubhaspatī |
gantārā | dāśuṣo | gṛham |
tā | sudevāya | dāśuṣe | sumedhāmavitāriṇīm |
ghṛtairgavyūtimukṣatam |
ā | naḥ | stomamupa | dravattūyaṁ | śyenebhirāśubhiḥ |
yātamaśvebhiraśvinā |
yebhistisraḥ | parāvato | divo | viśvāni | rocanā |
trīm̐raktūnparidīyathaḥ |
uta | no | gomatīriṣota | sātīraharvidā |
vi | pathaḥ | sātaye | sitam |
ā | no | gomantamaśvinā | suvīraṁ | surathaṁ | rayim |
voḻhamaśvāvatīriṣaḥ |
vāvṛdhānā | śubhaspatī | dasrā | hiraṇyavartanī |
pibataṁ | somyaṁ | madhu |
asmabhyaṁ | vājinīvasū | maghavadbhyaśca | saprathaḥ |
chardiryantamadābhyam |
ni | ṣu | brahma | janānāṁ | yāviṣṭaṁ | tūyamā | gatam |
mo | ṣvanyām̐ | upāratam |
asya | pibatamaśvinā | yuvaṁ | madasya | cāruṇaḥ |
madhvo | rātasya | dhiṣṇyā |
asme | ā | vahataṁ | rayiṁ | śatavantaṁ | sahasriṇam |
purukṣuṁ | viśvadhāyasam |
purutrā | ciddhi | vāṁ | narā | vihvayante | manīṣiṇaḥ |
vāghadbhiraśvinā | gatam |
janāso | vṛktabarhiṣo | haviṣmanto | araṁkṛtaḥ |
yuvāṁ | havante | aśvinā |
asmākamadya | vāmayaṁ | stomo | vāhiṣṭho | antamaḥ |
yuvābhyāṁ | bhūtvaśvinā |
yo | ha | vāṁ | madhuno | dṛtirāhito | rathacarṣaṇe |
tataḥ | pibatamaśvinā |
tena | no | vājinīvasū | paśve | tokāya | śaṁ | gave |
vahataṁ | pīvarīriṣaḥ |
uta | no | divyeṣa | uta | sindhūm̐raharvidā |
apa | dvāreva | varṣathaḥ |
kadā | vāṁ | taugryo | vidhatsamudre | jahito | narā |
yadvāṁ | ratho | vibhiṣpatāt |
yuvaṁ | kaṇvāya | nāsatyā | ṛpiriptāya | harmye |
śaśvadūtīrdaśasyathaḥ |
tābhirā | yātamūtibhirnavyasībhiḥ | suśastibhiḥ |
yadvāṁ | vṛṣaṇvasū | huve |
yathā | citkaṇvamāvataṁ | priyamedhamupastutam |
atriṁ | śiñjāramaśvinā |
yathota | kṛtvye | dhaneṁ'śuṁ | goṣvagastyam |
yathā | vājeṣu | sobharim |
etāvadvāṁ | vṛṣaṇvasū | ato | vā | bhūyo | aśvinā |
gṛṇantaḥ | sumnamīmahe |
rathaṁ | hiraṇyavandhuraṁ | hiraṇyābhīśumaśvinā |
ā | hi | sthātho | divispṛśam |
hiraṇyayī | vāṁ | rabhirīṣākṣo | hiraṇyayaḥ |
ubhā | cakrā | hiraṇyayā |
tena | no | vājinīvasū | parāvataścidā | gatam |
upemāṁ | suṣṭutiṁ | mama |
ā | vahethe | parākātpūrvīraśnantāvaśvinā |
iṣo | dāsīramartyā |
ā | no | dyumnairā | śravobhirā | rāyā | yātamaśvinā |
puruścandrā | nāsatyā |
eha | vāṁ | pruṣitapsavo | vayo | vahantu | parṇinaḥ |
acchā | svadhvaraṁ | janam |
rathaṁ | vāmanugāyasaṁ | yeṣā | vartate | saha |
na | cakramabhi | bādhate |
hiraṇyayena | rathena | dravatpāṇibhiraśvaiḥ |
dhījavanā | nāsatyā |
yuvaṁ | mṛgaṁ | jāgṛvāṁsaṁ | svadatho | vā | vṛṣaṇvasū |
tā | naḥ | pṛṅktamiṣā | rayim |
tā | me | aśvinā | sanīnāṁ | vidyātaṁ | navānām |
yathā | ciccaidyaḥ | kaśuḥ | śatamuṣṭrānāṁ | dadatsahasrā | daśa | gonām |
yo | me | hiraṇyasaṁdṛśo | daśa | rājño | amaṁhata |
adhaspadeccaidyasya | kṛṣṭayaścarmamnābhito | janāḥ |
mākirenā | pathā | gādyeneme | yanti | cedayaḥ |
anyo | netsūrirohate | bhūridāvattaro | janaḥ |
mahām̐ | indro | yaujasā | parjanyo | vṛṣṭimām̐ | iva |
stomairvatsasya | vāvṛdhe |
prajāmṛtasya | piprataḥ | pra | yadbharanta | vahnayaḥ |
viprā | ṛtasya | vāhasā |
kaṇvendraṁ | yadakrata | stomairyajñasya | sādhanam |
jāmi | bruvatāyudham |
samasya | manyave | viśo | viśvā | namanta | kṛṣṭayaḥ |
samudrāyeva | sindhavaḥ |
ojastadasya | titviṣobhe | yatsamavartayat |
indraścarmeva | rodasī |
vi | cidvṛtrasya | dodhato | vajreṇa | śataparvaṇā |
śiro | bibheda | vṛṣṇinā |
imābhi | pra | ṇonumo | vipāmagreṣu | dhītayaḥ |
agneḥ | śocirna | didyutaḥ |
guhā | satīrupa | tmanā | pra | yacchocanta | dhītayaḥ |
kaṇvā | ṛtasya | dhārayā |
pra | tamindra | naśīmahi | rayiṁ | gomantamaśvinam |
pra | brahma | pūrvacittaye |
ahamiddhi | pituṣpari | medhāmṛtasya | jagrabha |
ahaṁ | sūryevājani |
ahaṁ | pratnena | manmanā | giraḥ | śumbhāmi | kaṇvavat |
yenendraḥ | śuṣmamiddadhe |
ye | tvāmindra | na | tuṣṭuvurṛṣayo | ye | ca | tuṣṭuvuḥ |
mamedvardhasva | suṣṭutaḥ |
yadasya | manyuradhvanīdvi | vṛtraṁ | parvaśo | rujan |
apaḥ | samudramairayat |
ni | śuṣṇendra | dharṇasiṁ | vajraṁ | jaghantha | dasyavi |
vṛṣā | hyugra | śṛṇviṣe |
na | dyāvendramojasā | nāntarikṣāṇi | vajriṇam |
na | vivyacanta | bhūmayaḥ |
yastendra | mahīrapaḥ | stabhūyamānāśayat |
ni | taṁ | padyāsu | śiśnathaḥ |
yeme | rodasī | mahī | samīcī | samajagrabhīt |
tamobhirindra | taṁ | guhaḥ |
yendra | yatayastvā | bhṛgavo | ye | ca | tuṣṭuvuḥ |
mamedugra | śrudhī | havam |
imāstendra | pṛśnayo | ghṛtaṁ | duhatāśiram |
enāmṛtasya | pipyuṣīḥ |
yendra | prasvastvāsā | garbhamacakriran |
pari | dharmeva | sūryam |
tvāmicchavasaspate | kaṇvokthena | vāvṛdhuḥ |
tvāṁ | sutāsendavaḥ |
tavedindra | praṇītiṣūta | praśastiradrivaḥ |
yajño | vitantasāyyaḥ |
ā | nendra | mahīmiṣaṁ | puraṁ | na | darṣi | gomatīm |
uta | prajāṁ | suvīryam |
uta | tyadāśvaśvyaṁ | yadindra | nāhuṣīṣvā |
agre | vikṣu | pradīdayat |
abhi | vrajaṁ | na | tatniṣe | sūropākacakṣasam |
yadindra | mṛḻayāsi | naḥ |
yadaṅga | taviṣīyasendra | prarājasi | kṣitīḥ |
mahām̐ | apāraujasā |
taṁ | tvā | haviṣmatīrviśopa | bruvatotaye |
urujrayasamindubhiḥ |
upahvare | girīṇāṁ | saṁgathe | ca | nadīnām |
dhiyā | vipro | ajāyata |
ataḥ | samudramudvataścikitvām̐ | ava | paśyati |
yato | vipānaijati |
āditpratnasya | retaso | jyotiṣpaśyanti | vāsaram |
paro | yadidhyate | divā |
kaṇvāsendra | te | matiṁ | viśve | vardhanti | pauṁsyam |
uto | śaviṣṭha | vṛṣṇyam |
imāṁ | mendra | suṣṭutiṁ | juṣasva | pra | su | māmava |
uta | pra | vardhayā | matim |
uta | brahmaṇyā | vayaṁ | tubhyaṁ | pravṛddha | vajrivaḥ |
viprātakṣma | jīvase |
abhi | kaṇvānūṣatāpo | na | pravatā | yatīḥ |
indraṁ | vananvatī | matiḥ |
indramukthāni | vāvṛdhuḥ | samudramiva | sindhavaḥ |
anuttamanyumajaram |
ā | no | yāhi | parāvato | haribhyāṁ | haryatābhyām |
imamindra | sutaṁ | piba |
tvāmidvṛtrahantama | janāso | vṛktabarhiṣaḥ |
havante | vājasātaye |
anu | tvā | rodasī | ubhe | cakraṁ | na | vartyetaśam |
anu | suvānāsendavaḥ |
mandasvā | su | svarṇarotendra | śaryaṇāvati |
matsvā | vivasvato | matī |
vāvṛdhānopa | dyavi | vṛṣā | vajryaroravīt |
vṛtrahā | somapātamaḥ |
ṛṣirhi | pūrvajāsyeka | īśānaujasā |
indra | coṣkūyase | vasu |
asmākaṁ | tvā | sutām̐ | upa | vītapṛṣṭhābhi | prayaḥ |
śataṁ | vahantu | harayaḥ |
imāṁ | su | pūrvyāṁ | dhiyaṁ | madhorghṛtasya | pipyuṣīm |
kaṇvokthena | vāvṛdhuḥ |
indramidvimahīnāṁ | medhe | vṛṇīta | martyaḥ |
indraṁ | saniṣyurūtaye |
arvāñcaṁ | tvā | puruṣṭuta | priyamedhastutā | harī |
somapeyāya | vakṣataḥ |
śatamahaṁ | tirindire | sahasraṁ | parśāvā | dade |
rādhāṁsi | yādvānām |
trīṇi | śatānyarvatāṁ | sahasrā | daśa | gonām |
daduṣpajrāya | sāmne |
udānaṭ | kakuho | divamuṣṭrāñcaturyujo | dadat |
śravasā | yādvaṁ | janam |
pra | yadvastriṣṭubhamiṣaṁ | maruto | vipro | akṣarat |
vi | parvateṣu | rājatha |
yadaṅga | taviṣīyavo | yāmaṁ | śubhrācidhvam |
ni | parvatāhāsata |
udīrayanta | vāyubhirvāśrāsaḥ | pṛśnimātaraḥ |
dhukṣanta | pipyuṣīmiṣam |
vapanti | maruto | mihaṁ | pra | vepayanti | parvatān |
yadyāmaṁ | yānti | vāyubhiḥ |
ni | yadyāmāya | vo | girirni | sindhavo | vidharmaṇe |
mahe | śuṣmāya | yemire |
yuṣmām̐ | u | naktamūtaye | yuṣmāndivā | havāmahe |
yuṣmānprayatyadhvare |
udu | tye | aruṇapsavaścitrā | yāmebhirīrate |
vāśrādhi | ṣṇunā | divaḥ |
sṛjanti | raśmimojasā | panthāṁ | sūryāya | yātave |
te | bhānubhirvi | tasthire |
imāṁ | me | maruto | giramimaṁ | stomamṛbhukṣaṇaḥ |
imaṁ | me | vanatā | havam |
trīṇi | sarāṁsi | pṛśnayo | duduhre | vajriṇe | madhu |
utsaṁ | kavandhamudriṇam |
maruto | yaddha | vo | divaḥ | sumnāyanto | havāmahe |
ā | tū | nopa | gantana |
yūyaṁ | hi | ṣṭhā | sudānavo | rudrā | ṛbhukṣaṇo | dame |
uta | pracetaso | made |
ā | no | rayiṁ | madacyutaṁ | purukṣuṁ | viśvadhāyasam |
iyartā | maruto | divaḥ |
adhīva | yadgirīṇāṁ | yāmaṁ | śubhrācidhvam |
suvānairmandadhvendubhiḥ |
etāvataścideṣāṁ | sumnaṁ | bhikṣeta | martyaḥ |
adābhyasya | manmabhiḥ |
ye | drapseva | rodasī | dhamantyanu | vṛṣṭibhiḥ |
utsaṁ | duhanto | akṣitam |
udu | svānebhirīratodrathairudu | vāyubhiḥ |
utstomaiḥ | pṛśnimātaraḥ |
yenāva | turvaśaṁ | yaduṁ | yena | kaṇvaṁ | dhanaspṛtam |
rāye | su | tasya | dhīmahi |
imo | vaḥ | sudānavo | ghṛtaṁ | na | pipyuṣīriṣaḥ |
vardhānkāṇvasya | manmabhiḥ |
kva | nūnaṁ | sudānavo | madathā | vṛktabarhiṣaḥ |
brahmā | ko | vaḥ | saparyati |
nahi | ṣma | yaddha | vaḥ | purā | stomebhirvṛktabarhiṣaḥ |
śardhām̐ | ṛtasya | jinvatha |
samu | tye | mahatīrapaḥ | saṁ | kṣoṇī | samu | sūryam |
saṁ | vajraṁ | parvaśo | dadhuḥ |
vi | vṛtraṁ | parvaśo | yayurvi | parvatām̐ | arājinaḥ |
cakrāṇā | vṛṣṇi | pauṁsyam |
anu | tritasya | yudhyataḥ | śuṣmamāvannuta | kratum |
anvindraṁ | vṛtratūrye |
vidyuddhastābhidyavaḥ | śiprāḥ | śīrṣanhiraṇyayīḥ |
śubhrā | vyañjata | śriye |
uśanā | yatparāvatokṣṇo | randhramayātana |
dyaurna | cakradadbhiyā |
ā | no | makhasya | dāvane'śvairhiraṇyapāṇibhiḥ |
devāsopa | gantana |
yadeṣāṁ | pṛṣatī | rathe | praṣṭirvahati | rohitaḥ |
yānti | śubhrā | riṇannapaḥ |
suṣome | śaryaṇāvatyārjīke | pastyāvati |
yayurnicakrayā | naraḥ |
kadā | gacchātha | marutetthā | vipraṁ | havamānam |
mārḍīkebhirnādhamānam |
kaddha | nūnaṁ | kadhapriyo | yadindramajahātana |
ko | vaḥ | sakhitvauhate |
saho | ṣu | ṇo | vajrahastaiḥ | kaṇvāso | agniṁ | marudbhiḥ |
stuṣe | hiraṇyavāśībhiḥ |
o | ṣu | vṛṣṇaḥ | prayajyūnā | navyase | suvitāya |
vavṛtyāṁ | citravājān |
girayaścinni | jihate | parśānāso | manyamānāḥ |
parvatāścinni | yemire |
ākṣṇayāvāno | vahantyantarikṣeṇa | patataḥ |
dhātāraḥ | stuvate | vayaḥ |
agnirhi | jāni | pūrvyaśchando | na | sūro | arciṣā |
te | bhānubhirvi | tasthire |
ā | no | viśvābhirūtibhiraśvinā | gacchataṁ | yuvam |
dasrā | hiraṇyavartanī | pibataṁ | somyaṁ | madhu |
ā | nūnaṁ | yātamaśvinā | rathena | sūryatvacā |
bhujī | hiraṇyapeśasā | kavī | gambhīracetasā |
ā | yātaṁ | nahuṣasparyāntarikṣātsuvṛktibhiḥ |
pibātho | aśvinā | madhu | kaṇvānāṁ | savane | sutam |
ā | no | yātaṁ | divasparyāntarikṣādadhapriyā |
putraḥ | kaṇvasya | vāmiha | suṣāva | somyaṁ | madhu |
ā | no | yātamupaśrutyaśvinā | somapītaye |
svāhā | stomasya | vardhanā | pra | kavī | dhītibhirnarā |
yacciddhi | vāṁ | pura | ṛṣayo | juhūre'vase | narā |
ā | yātamaśvinā | gatamupemāṁ | suṣṭutiṁ | mama |
divaścidrocanādadhyā | no | gantaṁ | svarvidā |
dhībhirvatsapracetasā | stomebhirhavanaśrutā |
kimanye | paryāsate'smatstomebhiraśvinā |
putraḥ | kaṇvasya | vāmṛṣirgīrbhirvatso | avīvṛdhat |
ā | vāṁ | viprehāvase'hvatstomebhiraśvinā |
ariprā | vṛtrahantamā | tā | no | bhūtaṁ | mayobhuvā |
ā | yadvāṁ | yoṣaṇā | rathamatiṣṭhadvājinīvasū |
viśvānyaśvinā | yuvaṁ | pra | dhītānyagacchatam |
ataḥ | sahasranirṇijā | rathenā | yātamaśvinā |
vatso | vāṁ | madhumadvaco'śaṁsītkāvyaḥ | kaviḥ |
purumandrā | purūvasū | manotarā | rayīṇām |
stomaṁ | me | aśvināvimamabhi | vahnī | anūṣātām |
ā | no | viśvānyaśvinā | dhattaṁ | rādhāṁsyahrayā |
kṛtaṁ | na | ṛtviyāvato | mā | no | rīradhataṁ | nide |
yannāsatyā | parāvati | yadvā | stho | adhyambare |
ataḥ | sahasranirṇijā | rathenā | yātamaśvinā |
yo | vāṁ | nāsatyāvṛṣirgīrbhirvatso | avīvṛdhat |
tasmai | sahasranirṇijamiṣaṁ | dhattaṁ | ghṛtaścutam |
prāsmorjaṁ | ghṛtaścutamaśvinā | yacchataṁ | yuvam |
yo | vāṁ | sumnāya | tuṣṭavadvasūyāddānunaspatī |
ā | no | gantaṁ | riśādasemaṁ | stomaṁ | purubhujā |
kṛtaṁ | naḥ | suśriyo | naremā | dātamabhiṣṭaye |
ā | vāṁ | viśvābhirūtibhiḥ | priyamedhāhūṣata |
rājantāvadhvarāṇāmaśvinā | yāmahūtiṣu |
ā | no | gantaṁ | mayobhuvāśvinā | śaṁbhuvā | yuvam |
yo | vāṁ | vipanyū | dhītibhirgīrbhirvatso | avīvṛdhat |
yābhiḥ | kaṇvaṁ | medhātithiṁ | yābhirvaśaṁ | daśavrajam |
yābhirgośaryamāvataṁ | tābhirno'vataṁ | narā |
yābhirnarā | trasadasyumāvataṁ | kṛtvye | dhane |
tābhiḥ | ṣvasmām̐ | aśvinā | prāvataṁ | vājasātaye |
pra | vāṁ | stomāḥ | suvṛktayo | giro | vardhantvaśvinā |
purutrā | vṛtrahantamā | tā | no | bhūtaṁ | puruspṛhā |
trīṇi | padānyaśvinorāviḥ | sānti | guhā | paraḥ |
kavī | ṛtasya | patmabhirarvāgjīvebhyaspari |
ā | nūnamaśvinā | yuvaṁ | vatsasya | gantamavase |
prāsmai | yacchatamavṛkaṁ | pṛthu | cchardiryuyutaṁ | yārātayaḥ |
yadantarikṣe | yaddivi | yatpañca | mānuṣām̐ | anu |
nṛmṇaṁ | taddhattamaśvinā |
ye | vāṁ | daṁsāṁsyaśvinā | viprāsaḥ | parimāmṛśuḥ |
evetkāṇvasya | bodhatam |
ayaṁ | vāṁ | gharmo | aśvinā | stomena | pari | ṣicyate |
ayaṁ | somo | madhumānvājinīvasū | yena | vṛtraṁ | ciketathaḥ |
yadapsu | yadvanaspatau | yadoṣadhīṣu | purudaṁsasā | kṛtam |
tena | māviṣṭamaśvinā |
yannāsatyā | bhuraṇyatho | yadvā | deva | bhiṣajyathaḥ |
ayaṁ | vāṁ | vatso | matibhirna | vindhate | haviṣmantaṁ | hi | gacchathaḥ |
ā | nūnamaśvinorṛṣiḥ | stomaṁ | ciketa | vāmayā |
ā | somaṁ | madhumattamaṁ | gharmaṁ | siñcādatharvaṇi |
ā | nūnaṁ | raghuvartaniṁ | rathaṁ | tiṣṭhātho | aśvinā |
ā | vāṁ | stomeme | mama | nabho | na | cucyavīrata |
yadadya | vāṁ | nāsatyokthairācucyuvīmahi |
yadvā | vāṇībhiraśvinevetkāṇvasya | bodhatam |
yadvāṁ | kakṣīvām̐ | uta | yadvyaśva | ṛṣiryadvāṁ | dīrghatamā | juhāva |
pṛthī | yadvāṁ | vainyaḥ | sādaneṣvevedato | aśvinā | cetayethām |
yātaṁ | chardiṣpota | naḥ | paraspā | bhūtaṁ | jagatpota | nastanūpā |
vartistokāya | tanayāya | yātam |
yadindreṇa | sarathaṁ | yātho | aśvinā | yadvā | vāyunā | bhavathaḥ | samokasā |
yadādityebhirṛbhubhiḥ | sajoṣasā | yadvā | viṣṇorvikramaṇeṣu | tiṣṭhathaḥ |
yadadyāśvināvahaṁ | huveya | vājasātaye |
yatpṛtsu | turvaṇe | sahastacchreṣṭhamaśvinoravaḥ |
ā | nūnaṁ | yātamaśvinemā | havyāni | vāṁ | hitā |
ime | somāso | adhi | turvaśe | yadāvime | kaṇveṣu | vāmatha |
yannāsatyā | parāke | arvāke | asti | bheṣajam |
tena | nūnaṁ | vimadāya | pracetasā | chardirvatsāya | yacchatam |
abhutsyu | pra | devyā | sākaṁ | vācāhamaśvinoḥ |
vyāvardevyā | matiṁ | vi | rātiṁ | martyebhyaḥ |
pra | bodhayoṣo | aśvinā | pra | devi | sūnṛte | mahi |
pra | yajñahotarānuṣakpra | madāya | śravo | bṛhat |
yaduṣo | yāsi | bhānunā | saṁ | sūryeṇa | rocase |
ā | hāyamaśvino | ratho | vartiryāti | nṛpāyyam |
yadāpītāso | aṁśavo | gāvo | na | duhrodhabhiḥ |
yadvā | vāṇīranūṣata | pra | devayanto | aśvinā |
pra | dyumnāya | pra | śavase | pra | nṛṣāhyāya | śarmaṇe |
pra | dakṣāya | pracetasā |
yannūnaṁ | dhībhiraśvinā | pituryonā | niṣīdathaḥ |
yadvā | sumnebhirukthyā |
yatstho | dīrghaprasadmani | yadvādo | rocane | divaḥ |
yadvā | samudre | adhyākṛte | gṛhe'tā | yātamaśvinā |
yadvā | yajñaṁ | manave | saṁmimikṣathurevetkāṇvasya | bodhatam |
bṛhaspatiṁ | viśvāndevām̐ | ahaṁ | huvendrāviṣṇū | aśvināvāśuheṣasā |
tyā | nvaśvinā | huve | sudaṁsasā | gṛbhe | kṛtā |
yayorasti | pra | ṇaḥ | sakhyaṁ | deveṣvadhyāpyam |
yayoradhi | pra | yajñāsūre | santi | sūrayaḥ |
tā | yajñasyādhvarasya | pracetasā | svadhābhiryā | pibataḥ | somyaṁ | madhu |
yadadyāśvināvapāgyatprākstho | vājinīvasū |
yaddruhyavyanavi | turvaśe | yadau | huve | vāmatha | mā | gatam |
yadantarikṣe | patathaḥ | purubhujā | yadveme | rodasī | anu |
yadvā | svadhābhiradhitiṣṭhatho | rathamatā | yātamaśvinā |
tvamagne | vratapāsi | devā | martyeṣvā |
tvaṁ | yajñeṣvīḍyaḥ |
tvamasi | praśasyo | vidatheṣu | sahantya |
agne | rathīradhvarāṇām |
sa | tvamasmadapa | dviṣo | yuyodhi | jātavedaḥ |
adevīragne | arātīḥ |
anti | citsantamaha | yajñaṁ | martasya | ripoḥ |
nopa | veṣi | jātavedaḥ |
martāmartyasya | te | bhūri | nāma | manāmahe |
viprāso | jātavedasaḥ |
vipraṁ | viprāso'vase | devaṁ | martāsotaye |
agniṁ | gīrbhirhavāmahe |
ā | te | vatso | mano | yamatparamāccitsadhasthāt |
agne | tvāṁkāmayā | girā |
purutrā | hi | sadṛṅṅasi | viśo | viśvānu | prabhuḥ |
samatsu | tvā | havāmahe |
samatsvagnimavase | vājayanto | havāmahe |
vājeṣu | citrarādhasam |
pratno | hi | kamīḍyo | adhvareṣu | sanācca | hotā | navyaśca | satsi |
svāṁ | cāgne | tanvaṁ | piprayasvāsmabhyaṁ | ca | saubhagamā | yajasva |
yendra | somapātamo | madaḥ | śaviṣṭha | cetati |
yenā | haṁsi | nyatriṇaṁ | tamīmahe |
yenā | daśagvamadhriguṁ | vepayantaṁ | svarṇaram |
yenā | samudramāvithā | tamīmahe |
yena | sindhuṁ | mahīrapo | rathām̐ | iva | pracodayaḥ |
panthāmṛtasya | yātave | tamīmahe |
imaṁ | stomamabhiṣṭaye | ghṛtaṁ | na | pūtamadrivaḥ |
yenā | nu | sadyaujasā | vavakṣitha |
imaṁ | juṣasva | girvaṇaḥ | samudreva | pinvate |
indra | viśvābhirūtibhirvavakṣitha |
yo | no | devaḥ | parāvataḥ | sakhitvanāya | māmahe |
divo | na | vṛṣṭiṁ | prathayanvavakṣitha |
vavakṣurasya | ketavota | vajro | gabhastyoḥ |
yatsūryo | na | rodasī | avardhayat |
yadi | pravṛddha | satpate | sahasraṁ | mahiṣām̐ | aghaḥ |
ādittendriyaṁ | mahi | pra | vāvṛdhe |
indraḥ | sūryasya | raśmibhirnyarśasānamoṣati |
agnirvaneva | sāsahiḥ | pra | vāvṛdhe |
iyaṁ | ta | ṛtviyāvatī | dhītireti | navīyasī |
saparyantī | purupriyā | mimītet |
garbho | yajñasya | devayuḥ | kratuṁ | punītānuṣak |
stomairindrasya | vāvṛdhe | mimītet |
sanirmitrasya | paprathendraḥ | somasya | pītaye |
prācī | vāśīva | sunvate | mimītet |
yaṁ | viprokthavāhaso'bhipramandurāyavaḥ |
ghṛtaṁ | na | pipyāsanyṛtasya | yat |
uta | svarāje | aditiḥ | stomamindrāya | jījanat |
purupraśastamūtaya | ṛtasya | yat |
abhi | vahnayotaye'nūṣata | praśastaye |
na | deva | vivratā | harī | ṛtasya | yat |
yatsomamindra | viṣṇavi | yadvā | gha | tritāptye |
yadvā | marutsu | mandase | samindubhiḥ |
yadvā | śakra | parāvati | samudre | adhi | mandase |
asmākamitsute | raṇā | samindubhiḥ |
yadvāsi | sunvato | vṛdho | yajamānasya | satpate |
ukthe | vā | yasya | raṇyasi | samindubhiḥ |
devaṁdevaṁ | vo'vasendramindraṁ | gṛṇīṣaṇi |
adhā | yajñāya | turvaṇe | vyānaśuḥ |
yajñebhiryajñavāhasaṁ | somebhiḥ | somapātamam |
hotrābhirindraṁ | vāvṛdhurvyānaśuḥ |
mahīrasya | praṇītayaḥ | pūrvīruta | praśastayaḥ |
viśvā | vasūni | dāśuṣe | vyānaśuḥ |
indraṁ | vṛtrāya | hantave | devāso | dadhire | puraḥ |
indraṁ | vāṇīranūṣatā | samojase |
mahāntaṁ | mahinā | vayaṁ | stomebhirhavanaśrutam |
arkairabhi | pra | ṇonumaḥ | samojase |
na | yaṁ | vivikto | rodasī | nāntarikṣāṇi | vajriṇam |
amādidasya | titviṣe | samojasaḥ |
yadindra | pṛtanājye | devāstvā | dadhire | puraḥ |
āditte | haryatā | harī | vavakṣatuḥ |
yadā | vṛtraṁ | nadīvṛtaṁ | śavasā | vajrinnavadhīḥ |
āditte | haryatā | harī | vavakṣatuḥ |
yadā | te | viṣṇurojasā | trīṇi | padā | vicakrame |
āditte | haryatā | harī | vavakṣatuḥ |
yadā | te | haryatā | harī | vāvṛdhāte | divedive |
āditte | viśvā | bhuvanāni | yemire |
yadā | te | mārutīrviśastubhyamindra | niyemire |
āditte | viśvā | bhuvanāni | yemire |
yadā | sūryamamuṁ | divi | śukraṁ | jyotiradhārayaḥ |
āditte | viśvā | bhuvanāni | yemire |
imāṁ | tendra | suṣṭutiṁ | vipreyarti | dhītibhiḥ |
jāmiṁ | padeva | pipratīṁ | prādhvare |
yadasya | dhāmani | priye | samīcīnāso | asvaran |
nābhā | yajñasya | dohanā | prādhvare |
suvīryaṁ | svaśvyaṁ | sugavyamindra | daddhi | naḥ |
hoteva | pūrvacittaye | prādhvare |
indraḥ | suteṣu | someṣu | kratuṁ | punītokthyam |
vide | vṛdhasya | dakṣaso | mahānhi | ṣaḥ |
sa | prathame | vyomani | devānāṁ | sadane | vṛdhaḥ |
supāraḥ | suśravastamaḥ | samapsujit |
tamahve | vājasātayendraṁ | bharāya | śuṣmiṇam |
bhavā | naḥ | sumne | antamaḥ | sakhā | vṛdhe |
iyaṁ | tendra | girvaṇo | rātiḥ | kṣarati | sunvataḥ |
mandāno | asya | barhiṣo | vi | rājasi |
nūnaṁ | tadindra | daddhi | no | yattvā | sunvantemahe |
rayiṁ | naścitramā | bharā | svarvidam |
stotā | yatte | vicarṣaṇiratipraśardhayadgiraḥ |
vayevānu | rohate | juṣanta | yat |
pratnavajjanayā | giraḥ | śṛṇudhī | jariturhavam |
mademade | vavakṣithā | sukṛtvane |
krīḻantyasya | sūnṛtāpo | na | pravatā | yatīḥ |
ayā | dhiyā | yocyate | patirdivaḥ |
uto | patiryocyate | kṛṣṭīnāmekedvaśī |
namovṛdhairavasyubhiḥ | sute | raṇa |
stuhi | śrutaṁ | vipaścitaṁ | harī | yasya | prasakṣiṇā |
gantārā | dāśuṣo | gṛhaṁ | namasvinaḥ |
tūtujāno | mahemate'śvebhiḥ | pruṣitapsubhiḥ |
ā | yāhi | yajñamāśubhiḥ | śamiddhi | te |
indra | śaviṣṭha | satpate | rayiṁ | gṛṇatsu | dhāraya |
śravaḥ | sūribhyo | amṛtaṁ | vasutvanam |
have | tvā | sūrodite | have | madhyaṁdine | divaḥ |
juṣāṇendra | saptibhirnā | gahi |
ā | tū | gahi | pra | tu | drava | matsvā | sutasya | gomataḥ |
tantuṁ | tanuṣva | pūrvyaṁ | yathā | vide |
yacchakrāsi | parāvati | yadarvāvati | vṛtrahan |
yadvā | samudre | andhaso'vitedasi |
indraṁ | vardhantu | no | girendraṁ | sutāsendavaḥ |
indre | haviṣmatīrviśo | arāṇiṣuḥ |
tamidviprāvasyavaḥ | pravatvatībhirūtibhiḥ |
indraṁ | kṣoṇīravardhayanvayeva |
trikadrukeṣu | cetanaṁ | devāso | yajñamatnata |
tamidvardhantu | no | giraḥ | sadāvṛdham |
stotā | yatte | anuvratokthānyṛtuthā | dadhe |
śuciḥ | pāvakocyate | so | adbhutaḥ |
tadidrudrasya | cetati | yahvaṁ | pratneṣu | dhāmasu |
mano | yatrā | vi | taddadhurvicetasaḥ |
yadi | me | sakhyamāvaremasya | pāhyandhasaḥ |
yena | viśvāti | dviṣo | atārima |
kadā | tendra | girvaṇaḥ | stotā | bhavāti | śaṁtamaḥ |
kadā | no | gavye | aśvye | vasau | dadhaḥ |
uta | te | suṣṭutā | harī | vṛṣaṇā | vahato | ratham |
ajuryasya | madintamaṁ | yamīmahe |
tamīmahe | puruṣṭutaṁ | yahvaṁ | pratnābhirūtibhiḥ |
ni | barhiṣi | priye | sadadadha | dvitā |
vardhasvā | su | puruṣṭuta | ṛṣiṣṭutābhirūtibhiḥ |
dhukṣasva | pipyuṣīmiṣamavā | ca | naḥ |
indra | tvamavitedasītthā | stuvato | adrivaḥ |
ṛtādiyarmi | te | dhiyaṁ | manoyujam |
iha | tyā | sadhamādyā | yujānaḥ | somapītaye |
harīndra | pratadvasū | abhi | svara |
abhi | svarantu | ye | tava | rudrāsaḥ | sakṣata | śriyam |
uto | marutvatīrviśo | abhi | prayaḥ |
imāsya | pratūrtayaḥ | padaṁ | juṣanta | yaddivi |
nābhā | yajñasya | saṁ | dadhuryathā | vide |
ayaṁ | dīrghāya | cakṣase | prāci | prayatyadhvare |
mimīte | yajñamānuṣagvicakṣya |
vṛṣāyamindra | te | rathoto | te | vṛṣaṇā | harī |
vṛṣā | tvaṁ | śatakrato | vṛṣā | havaḥ |
vṛṣā | grāvā | vṛṣā | mado | vṛṣā | somo | ayaṁ | sutaḥ |
vṛṣā | yajño | yaminvasi | vṛṣā | havaḥ |
vṛṣā | tvā | vṛṣaṇaṁ | huve | vajriñcitrābhirūtibhiḥ |
vāvantha | hi | pratiṣṭutiṁ | vṛṣā | havaḥ |
yadindrāhaṁ | yathā | tvamīśīya | vasvaika | it |
stotā | me | goṣakhā | syāt |
śikṣeyamasmai | ditseyaṁ | śacīpate | manīṣiṇe |
yadahaṁ | gopatiḥ | syām |
dhenuṣṭendra | sūnṛtā | yajamānāya | sunvate |
gāmaśvaṁ | pipyuṣī | duhe |
na | te | vartāsti | rādhasendra | devo | na | martyaḥ |
yadditsasi | stuto | magham |
yajñendramavardhayadyadbhūmiṁ | vyavartayat |
cakrāṇaupaśaṁ | divi |
vāvṛdhānasya | te | vayaṁ | viśvā | dhanāni | jigyuṣaḥ |
ūtimindrā | vṛṇīmahe |
vyantarikṣamatiranmade | somasya | rocanā |
indro | yadabhinadvalam |
udgājadaṅgirobhya | āviṣkṛṇvanguhā | satīḥ |
arvāñcaṁ | nunude | valam |
indreṇa | rocanā | divo | dṛḻhāni | dṛṁhitāni | ca |
sthirāṇi | na | parāṇude |
apāmūrmirmadanniva | stomendrājirāyate |
vi | te | madārājiṣuḥ |
tvaṁ | hi | stomavardhanendrāsyukthavardhanaḥ |
stotṝṇāmuta | bhadrakṛt |
indramitkeśinā | harī | somapeyāya | vakṣataḥ |
upa | yajñaṁ | surādhasam |
apāṁ | phenena | namuceḥ | śirendrodavartayaḥ |
viśvā | yadajayaḥ | spṛdhaḥ |
māyābhirutsisṛpsatendra | dyāmārurukṣataḥ |
ava | dasyūm̐radhūnuthāḥ |
asunvāmindra | saṁsadaṁ | viṣūcīṁ | vyanāśayaḥ |
somapottaro | bhavan |
tamvabhi | pra | gāyata | puruhūtaṁ | puruṣṭutam |
indraṁ | gīrbhistaviṣamā | vivāsata |
yasya | dvibarhaso | bṛhatsaho | dādhāra | rodasī |
girīm̐rajrām̐ | apaḥ | svarvṛṣatvanā |
sa | rājasi | puruṣṭutam̐ | eko | vṛtrāṇi | jighnase |
indra | jaitrā | śravasyā | ca | yantave |
taṁ | te | madaṁ | gṛṇīmasi | vṛṣaṇaṁ | pṛtsu | sāsahim |
u | lokakṛtnumadrivo | hariśriyam |
yena | jyotīṁṣyāyave | manave | ca | viveditha |
mandāno | asya | barhiṣo | vi | rājasi |
tadadyā | cittokthino'nu | ṣṭuvanti | pūrvathā |
vṛṣapatnīrapo | jayā | divedive |
tava | tyadindriyaṁ | bṛhattava | śuṣmamuta | kratum |
vajraṁ | śiśāti | dhiṣaṇā | vareṇyam |
tava | dyaurindra | pauṁsyaṁ | pṛthivī | vardhati | śravaḥ |
tvāmāpaḥ | parvatāsaśca | hinvire |
tvāṁ | viṣṇurbṛhankṣayo | mitro | gṛṇāti | varuṇaḥ |
tvāṁ | śardho | madatyanu | mārutam |
tvaṁ | vṛṣā | janānāṁ | maṁhiṣṭhendra | jajñiṣe |
satrā | viśvā | svapatyāni | dadhiṣe |
satrā | tvaṁ | puruṣṭutam̐ | eko | vṛtrāṇi | tośase |
nānyendrātkaraṇaṁ | bhūyenvati |
yadindra | manmaśastvā | nānā | havantotaye |
asmākebhirnṛbhiratrā | svarjaya |
araṁ | kṣayāya | no | mahe | viśvā | rūpāṇyāviśan |
indraṁ | jaitrāya | harṣayā | śacīpatim |
pra | samrājaṁ | carṣaṇīnāmindraṁ | stotā | navyaṁ | gīrbhiḥ |
naraṁ | nṛṣāhaṁ | maṁhiṣṭham |
yasminnukthāni | raṇyanti | viśvāni | ca | śravasyā |
apāmavo | na | samudre |
taṁ | suṣṭutyā | vivāse | jyeṣṭharājaṁ | bhare | kṛtnum |
maho | vājinaṁ | sanibhyaḥ |
yasyānūnā | gabhīrā | madoravastarutrāḥ |
harṣumantaḥ | śūrasātau |
tamiddhaneṣu | hiteṣvadhivākāya | havante |
yeṣāmindraste | jayanti |
tamiccyautnairāryanti | taṁ | kṛtebhiścarṣaṇayaḥ |
eṣendro | varivaskṛt |
indro | brahmendra | ṛṣirindraḥ | purū | puruhūtaḥ |
mahānmahībhiḥ | śacībhiḥ |
sa | stomyaḥ | sa | havyaḥ | satyaḥ | satvā | tuvikūrmiḥ |
ekaścitsannabhibhūtiḥ |
tamarkebhistaṁ | sāmabhistaṁ | gāyatraiścarṣaṇayaḥ |
indraṁ | vardhanti | kṣitayaḥ |
praṇetāraṁ | vasyo | acchā | kartāraṁ | jyotiḥ | samatsu |
sāsahvāṁsaṁ | yudhāmitrān |
sa | naḥ | papriḥ | pārayāti | svasti | nāvā | puruhūtaḥ |
indro | viśvāti | dviṣaḥ |
sa | tvaṁ | nendra | vājebhirdaśasyā | ca | gātuyā | ca |
acchā | ca | naḥ | sumnaṁ | neṣi |
ā | yāhi | suṣumā | hi | tendra | somaṁ | pibemam |
edaṁ | barhiḥ | sado | mama |
ā | tvā | brahmayujā | harī | vahatāmindra | keśinā |
upa | brahmāṇi | naḥ | śṛṇu |
brahmāṇastvā | vayaṁ | yujā | somapāmindra | sominaḥ |
sutāvanto | havāmahe |
ā | no | yāhi | sutāvato'smākaṁ | suṣṭutīrupa |
pibā | su | śiprinnandhasaḥ |
ā | te | siñcāmi | kukṣyoranu | gātrā | vi | dhāvatu |
gṛbhāya | jihvayā | madhu |
svāduṣṭe | astu | saṁsude | madhumāntanve | tava |
somaḥ | śamastu | te | hṛde |
ayamu | tvā | vicarṣaṇe | janīrivābhi | saṁvṛtaḥ |
pra | somendra | sarpatu |
tuvigrīvo | vapodaraḥ | subāhurandhaso | made |
indro | vṛtrāṇi | jighnate |
indra | prehi | purastvaṁ | viśvasyeśānaujasā |
vṛtrāṇi | vṛtrahañjahi |
dīrghaste | astvaṅkuśo | yenā | vasu | prayacchasi |
yajamānāya | sunvate |
ayaṁ | tendra | somo | nipūto | adhi | barhiṣi |
ehīmasya | dravā | piba |
śācigo | śācipūjanāyaṁ | raṇāya | te | sutaḥ |
ākhaṇḍala | pra | hūyase |
yaste | śṛṅgavṛṣo | napātpraṇapātkuṇḍapāyyaḥ |
nyasmindadhrā | manaḥ |
vāstoṣpate | dhruvā | sthūṇāṁsatraṁ | somyānām |
drapso | bhettā | purāṁ | śaśvatīnāmindro | munīnāṁ | sakhā |
pṛdākusānuryajato | gaveṣaṇaikaḥ | sannabhi | bhūyasaḥ |
bhūrṇimaśvaṁ | nayattujā | puro | gṛbhendraṁ | somasya | pītaye |
idaṁ | ha | nūnameṣāṁ | sumnaṁ | bhikṣeta | martyaḥ |
ādityānāmapūrvyaṁ | savīmani |
anarvāṇo | hyeṣāṁ | panthādityānām |
adabdhāḥ | santi | pāyavaḥ | sugevṛdhaḥ |
tatsu | naḥ | savitā | bhago | varuṇo | mitro | aryamā |
śarma | yacchantu | sapratho | yadīmahe |
devebhirdevyadite'riṣṭabharmannā | gahi |
smatsūribhiḥ | purupriye | suśarmabhiḥ |
te | hi | putrāso | aditervidurdveṣāṁsi | yotave |
aṁhościdurucakrayo'nehasaḥ |
aditirno | divā | paśumaditirnaktamadvayāḥ |
aditiḥ | pātvaṁhasaḥ | sadāvṛdhā |
uta | syā | no | divā | matiraditirūtyā | gamat |
sā | śaṁtāti | mayaskaradapa | sridhaḥ |
uta | tyā | daivyā | bhiṣajā | śaṁ | naḥ | karato | aśvinā |
yuyuyātāmito | rapo | apa | sridhaḥ |
śamagniragnibhiḥ | karacchaṁ | nastapatu | sūryaḥ |
śaṁ | vāto | vātvarapāpa | sridhaḥ |
apāmīvāmapa | sridhamapa | sedhata | durmatim |
ādityāso | yuyotanā | no | aṁhasaḥ |
yuyotā | śarumasmadām̐ | ādityāsotāmatim |
ṛdhagdveṣaḥ | kṛṇuta | viśvavedasaḥ |
tatsu | naḥ | śarma | yacchatādityā | yanmumocati |
enasvantaṁ | cidenasaḥ | sudānavaḥ |
yo | naḥ | kaścidririkṣati | rakṣastvena | martyaḥ |
svaiḥ | ṣaivai | ririṣīṣṭa | yurjanaḥ |
samittamaghamaśnavadduḥśaṁsaṁ | martyaṁ | ripum |
yo | asmatrā | durhaṇāvām̐ | upa | dvayuḥ |
pākatrā | sthana | devā | hṛtsu | jānītha | martyam |
upa | dvayuṁ | cādvayuṁ | ca | vasavaḥ |
ā | śarma | parvatānāmotāpāṁ | vṛṇīmahe |
dyāvākṣāmāre | asmadrapaskṛtam |
te | no | bhadreṇa | śarmaṇā | yuṣmākaṁ | nāvā | vasavaḥ |
ati | viśvāni | duritā | pipartana |
tuce | tanāya | tatsu | no | drāghīyāyurjīvase |
ādityāsaḥ | sumahasaḥ | kṛṇotana |
yajño | hīḻo | vo | antarādityā | asti | mṛḻata |
yuṣme | idvo | api | ṣmasi | sajātye |
bṛhadvarūthaṁ | marutāṁ | devaṁ | trātāramaśvinā |
mitramīmahe | varuṇaṁ | svastaye |
aneho | mitrāryamannṛvadvaruṇa | śaṁsyam |
trivarūthaṁ | maruto | yanta | naśchardiḥ |
ye | ciddhi | mṛtyubandhavādityā | manavaḥ | smasi |
pra | sū | nāyurjīvase | tiretana |
taṁ | gūrdhayā | svarṇaraṁ | devāso | devamaratiṁ | dadhanvire |
devatrā | havyamohire |
vibhūtarātiṁ | vipra | citraśociṣamagnimīḻiṣva | yanturam |
asya | medhasya | somyasya | sobhare | premadhvarāya | pūrvyam |
yajiṣṭhaṁ | tvā | vavṛmahe | devaṁ | devatrā | hotāramamartyam |
asya | yajñasya | sukratum |
ūrjo | napātaṁ | subhagaṁ | sudīditimagniṁ | śreṣṭhaśociṣam |
sa | no | mitrasya | varuṇasya | so | apāmā | sumnaṁ | yakṣate | divi |
yaḥ | samidhā | yāhutī | yo | vedena | dadāśa | marto | agnaye |
yo | namasā | svadhvaraḥ |
tasyedarvanto | raṁhayantāśavastasya | dyumnitamaṁ | yaśaḥ |
na | tamaṁho | devakṛtaṁ | kutaścana | na | martyakṛtaṁ | naśat |
svagnayo | vo | agnibhiḥ | syāma | sūno | sahasorjāṁ | pate |
suvīrastvamasmayuḥ |
praśaṁsamāno | atithirna | mitriyo'gnī | ratho | na | vedyaḥ |
tve | kṣemāso | api | santi | sādhavastvaṁ | rājā | rayīṇām |
so | addhā | dāśvadhvaro'gne | martaḥ | subhaga | sa | praśaṁsyaḥ |
sa | dhībhirastu | sanitā |
yasya | tvamūrdhvo | adhvarāya | tiṣṭhasi | kṣayadvīraḥ | sa | sādhate |
so | arvadbhiḥ | sanitā | sa | vipanyubhiḥ | sa | śūraiḥ | sanitā | kṛtam |
yasyāgnirvapurgṛhe | stomaṁ | cano | dadhīta | viśvavāryaḥ |
havyā | vā | veviṣadviṣaḥ |
viprasya | vā | stuvataḥ | sahaso | yaho | makṣūtamasya | rātiṣu |
avodevamuparimartyaṁ | kṛdhi | vaso | vividuṣo | vacaḥ |
yo | agniṁ | havyadātibhirnamobhirvā | sudakṣamāvivāsati |
girā | vājiraśociṣam |
samidhā | yo | niśitī | dāśadaditiṁ | dhāmabhirasya | martyaḥ |
viśvetsa | dhībhiḥ | subhago | janām̐ | ati | dyumnairudneva | tāriṣat |
tadagne | dyumnamā | bhara | yatsāsahatsadane | kaṁ | cidatriṇam |
manyuṁ | janasya | dūḍhyaḥ |
yena | caṣṭe | varuṇo | mitro | aryamā | yena | nāsatyā | bhagaḥ |
vayaṁ | tatte | śavasā | gātuvittamendratvotā | vidhemahi |
te | ghedagne | svādhyo | ye | tvā | vipra | nidadhire | nṛcakṣasam |
viprāso | deva | sukratum |
tedvediṁ | subhaga | tāhutiṁ | te | sotuṁ | cakrire | divi |
tedvājebhirjigyurmahaddhanaṁ | ye | tve | kāmaṁ | nyerire |
bhadro | no | agnirāhuto | bhadrā | rātiḥ | subhaga | bhadro | adhvaraḥ |
bhadrota | praśastayaḥ |
bhadraṁ | manaḥ | kṛṇuṣva | vṛtratūrye | yenā | samatsu | sāsahaḥ |
ava | sthirā | tanuhi | bhūri | śardhatāṁ | vanemā | te | abhiṣṭibhiḥ |
īḻe | girā | manurhitaṁ | yaṁ | devā | dūtamaratiṁ | nyerire |
yajiṣṭhaṁ | havyavāhanam |
tigmajambhāya | taruṇāya | rājate | prayo | gāyasyagnaye |
yaḥ | piṁśate | sūnṛtābhiḥ | suvīryamagnirghṛtebhirāhutaḥ |
yadī | ghṛtebhirāhuto | vāśīmagnirbharatoccāva | ca |
asureva | nirṇijam |
yo | havyānyairayatā | manurhito | devāsā | sugandhinā |
vivāsate | vāryāṇi | svadhvaro | hotā | devo | amartyaḥ |
yadagne | martyastvaṁ | syāmahaṁ | mitramaho | amartyaḥ |
sahasaḥ | sūnavāhuta |
na | tvā | rāsīyābhiśastaye | vaso | na | pāpatvāya | santya |
na | me | stotāmatīvā | na | durhitaḥ | syādagne | na | pāpayā |
piturna | putraḥ | subhṛto | duroṇā | devām̐ | etu | pra | ṇo | haviḥ |
tavāhamagnotibhirnediṣṭhābhiḥ | saceya | joṣamā | vaso |
sadā | devasya | martyaḥ |
tava | kratvā | saneyaṁ | tava | rātibhiragne | tava | praśastibhiḥ |
tvāmidāhuḥ | pramatiṁ | vaso | mamāgne | harṣasva | dātave |
pra | so | agne | tavotibhiḥ | suvīrābhistirate | vājabharmabhiḥ |
yasya | tvaṁ | sakhyamāvaraḥ |
tava | drapso | nīlavānvāśa | ṛtviyendhānaḥ | siṣṇavā | dade |
tvaṁ | mahīnāmuṣasāmasi | priyaḥ | kṣapo | vastuṣu | rājasi |
tamāganma | sobharayaḥ | sahasramuṣkaṁ | svabhiṣṭimavase |
samrājaṁ | trāsadasyavam |
yasya | te | agne | anye | agnayopakṣito | vayeva |
vipo | na | dyumnā | ni | yuve | janānāṁ | tava | kṣatrāṇi | vardhayan |
yamādityāso | adruhaḥ | pāraṁ | nayatha | martyam |
maghonāṁ | viśveṣāṁ | sudānavaḥ |
yūyaṁ | rājānaḥ | kaṁ | ciccarṣaṇīsahaḥ | kṣayantaṁ | mānuṣām̐ | anu |
vayaṁ | te | vo | varuṇa | mitrāryamantsyāmedṛtasya | rathyaḥ |
adānme | paurukutsyaḥ | pañcāśataṁ | trasadasyurvadhūnām |
maṁhiṣṭho | aryaḥ | satpatiḥ |
uta | me | prayiyorvayiyoḥ | suvāstvādhi | tugvani |
tisṝṇāṁ | saptatīnāṁ | śyāvaḥ | praṇetā | bhuvadvasurdiyānāṁ | patiḥ |
ā | gantā | mā | riṣaṇyata | prasthāvāno | māpa | sthātā | samanyavaḥ |
sthirā | cinnamayiṣṇavaḥ |
vīḻupavibhirmaruta | ṛbhukṣaṇā | rudrāsaḥ | sudītibhiḥ |
iṣā | no | adyā | gatā | puruspṛho | yajñamā | sobharīyavaḥ |
vidmā | hi | rudriyāṇāṁ | śuṣmamugraṁ | marutāṁ | śimīvatām |
viṣṇoreṣasya | mīḻhuṣām |
vi | dvīpāni | pāpatantiṣṭhadducchunobhe | yujanta | rodasī |
pra | dhanvānyairata | śubhrakhādayo | yadejatha | svabhānavaḥ |
acyutā | cidvo | ajmannā | nānadati | parvatāso | vanaspatiḥ |
bhūmiryāmeṣu | rejate |
amāya | vo | maruto | yātave | dyaurjihītottarā | bṛhat |
yatrā | naro | dediśate | tanūṣvā | tvakṣāṁsi | bāhvojasaḥ |
svadhāmanu | śriyaṁ | naro | mahi | tveṣāmavanto | vṛṣapsavaḥ |
vahante | ahrutapsavaḥ |
gobhirvāṇo | ajyate | sobharīṇāṁ | rathe | kośe | hiraṇyaye |
gobandhavaḥ | sujātāseṣe | bhuje | mahānto | naḥ | sparase | nu |
prati | vo | vṛṣadañjayo | vṛṣṇe | śardhāya | mārutāya | bharadhvam |
havyā | vṛṣaprayāvṇe |
vṛṣaṇaśvena | maruto | vṛṣapsunā | rathena | vṛṣanābhinā |
ā | śyenāso | na | pakṣiṇo | vṛthā | naro | havyā | no | vītaye | gata |
samānamañjyeṣāṁ | vi | bhrājante | rukmāso | adhi | bāhuṣu |
davidyutatyṛṣṭayaḥ |
togrāso | vṛṣaṇograbāhavo | nakiṣṭanūṣu | yetire |
sthirā | dhanvānyāyudhā | ratheṣu | vo'nīkeṣvadhi | śriyaḥ |
yeṣāmarṇo | na | sapratho | nāma | tveṣaṁ | śaśvatāmekamidbhuje |
vayo | na | pitryaṁ | sahaḥ |
tānvandasva | marutastām̐ | upa | stuhi | teṣāṁ | hi | dhunīnām |
arāṇāṁ | na | caramastadeṣāṁ | dānā | mahnā | tadeṣām |
subhagaḥ | sa | votiṣvāsa | pūrvāsu | maruto | vyuṣṭiṣu |
yo | vā | nūnamutāsati |
yasya | vā | yūyaṁ | prati | vājino | narā | havyā | vītaye | gatha |
abhi | ṣa | dyumnairuta | vājasātibhiḥ | sumnā | vo | dhūtayo | naśat |
yathā | rudrasya | sūnavo | divo | vaśantyasurasya | vedhasaḥ |
yuvānastathedasat |
ye | cārhanti | marutaḥ | sudānavaḥ | smanmīḻhuṣaścaranti | ye |
ataścidā | nopa | vasyasā | hṛdā | yuvānā | vavṛdhvam |
yūno | ṣu | naviṣṭhayā | vṛṣṇaḥ | pāvakām̐ | abhi | sobhare | girā |
gāya | geva | carkṛṣat |
sāhā | ye | santi | muṣṭiheva | havyo | viśvāsu | pṛtsu | hotṛṣu |
vṛṣṇaścandrānna | suśravastamāngirā | vandasva | maruto | aha |
gāvaścidghā | samanyavaḥ | sajātyena | marutaḥ | sabandhavaḥ |
rihate | kakubho | mithaḥ |
martaścidvo | nṛtavo | rukmavakṣasopa | bhrātṛtvamāyati |
adhi | no | gāta | marutaḥ | sadā | hi | vāpitvamasti | nidhruvi |
maruto | mārutasya | nā | bheṣajasya | vahatā | sudānavaḥ |
yūyaṁ | sakhāyaḥ | saptayaḥ |
yābhiḥ | sindhumavatha | yābhistūrvatha | yābhirdaśasyathā | krivim |
mayo | no | bhūtotibhirmayobhuvaḥ | śivābhirasacadviṣaḥ |
yatsindhau | yadasiknyāṁ | yatsamudreṣu | marutaḥ | subarhiṣaḥ |
yatparvateṣu | bheṣajam |
viśvaṁ | paśyanto | bibhṛthā | tanūṣvā | tenā | no | adhi | vocata |
kṣamā | rapo | marutāturasya | neṣkartā | vihrutaṁ | punaḥ |
vayamu | tvāmapūrvya | sthūraṁ | na | kaccidbharanto'vasyavaḥ |
vāje | citraṁ | havāmahe |
upa | tvā | karmannūtaye | sa | no | yuvograścakrāma | yo | dhṛṣat |
tvāmiddhyavitāraṁ | vavṛmahe | sakhāyendra | sānasim |
ā | yāhīmendavo'śvapate | gopatorvarāpate |
somaṁ | somapate | piba |
vayaṁ | hi | tvā | bandhumantamabandhavo | viprāsendra | yemima |
yā | te | dhāmāni | vṛṣabha | tebhirā | gahi | viśvebhiḥ | somapītaye |
sīdantaste | vayo | yathā | gośrīte | madhau | madire | vivakṣaṇe |
abhi | tvāmindra | nonumaḥ |
acchā | ca | tvainā | namasā | vadāmasi | kiṁ | muhuścidvi | dīdhayaḥ |
santi | kāmāso | harivo | dadiṣṭvaṁ | smo | vayaṁ | santi | no | dhiyaḥ |
nūtnedindra | te | vayamūtī | abhūma | nahi | nū | te | adrivaḥ |
vidmā | purā | parīṇasaḥ |
vidmā | sakhitvamuta | śūra | bhojyamā | te | tā | vajrinnīmahe |
uto | samasminnā | śiśīhi | no | vaso | vāje | suśipra | gomati |
yo | nedamidaṁ | purā | pra | vasyānināya | tamu | vaḥ | stuṣe |
sakhāyendramūtaye |
haryaśvaṁ | satpatiṁ | carṣaṇīsahaṁ | sa | hi | ṣmā | yo | amandata |
ā | tu | naḥ | sa | vayati | gavyamaśvyaṁ | stotṛbhyo | maghavā | śatam |
tvayā | ha | svidyujā | vayaṁ | prati | śvasantaṁ | vṛṣabha | bruvīmahi |
saṁsthe | janasya | gomataḥ |
jayema | kāre | puruhūta | kāriṇo'bhi | tiṣṭhema | dūḍhyaḥ |
nṛbhirvṛtraṁ | hanyāma | śūśuyāma | cāverindra | pra | ṇo | dhiyaḥ |
abhrātṛvyo | anā | tvamanāpirindra | januṣā | sanādasi |
yudhedāpitvamicchase |
nakī | revantaṁ | sakhyāya | vindase | pīyanti | te | surāśvaḥ |
yadā | kṛṇoṣi | nadanuṁ | samūhasyāditpiteva | hūyase |
mā | te | amājuro | yathā | mūrāsendra | sakhye | tvāvataḥ |
ni | ṣadāma | sacā | sute |
mā | te | godatra | nirarāma | rādhasendra | mā | te | gṛhāmahi |
dṛḻhā | cidaryaḥ | pra | mṛśābhyā | bhara | na | te | dāmānādabhe |
indro | vā | ghediyanmaghaṁ | sarasvatī | vā | subhagā | dadirvasu |
tvaṁ | vā | citra | dāśuṣe |
citredrājā | rājakedanyake | yake | sarasvatīmanu |
parjanyeva | tatanaddhi | vṛṣṭyā | sahasramayutā | dadat |
o | tyamahvā | rathamadyā | daṁsiṣṭhamūtaye |
yamaśvinā | suhavā | rudravartanī | ā | sūryāyai | tasthathuḥ |
pūrvāpuṣaṁ | suhavaṁ | puruspṛhaṁ | bhujyuṁ | vājeṣu | pūrvyam |
sacanāvantaṁ | sumatibhiḥ | sobhare | vidveṣasamanehasam |
iha | tyā | purubhūtamā | devā | namobhiraśvinā |
arvācīnā | svavase | karāmahe | gantārā | dāśuṣo | gṛham |
yuvo | rathasya | pari | cakramīyatermānyadvāmiṣaṇyati |
asmām̐ | acchā | sumatirvāṁ | śubhaspatī | ā | dhenuriva | dhāvatu |
ratho | yo | vāṁ | trivandhuro | hiraṇyābhīśuraśvinā |
pari | dyāvāpṛthivī | bhūṣati | śrutastena | nāsatyā | gatam |
daśasyantā | manave | pūrvyaṁ | divi | yavaṁ | vṛkeṇa | karṣathaḥ |
tā | vāmadya | sumatibhiḥ | śubhaspatī | aśvinā | pra | stuvīmahi |
upa | no | vājinīvasū | yātamṛtasya | pathibhiḥ |
yebhistṛkṣiṁ | vṛṣaṇā | trāsadasyavaṁ | mahe | kṣatrāya | jinvathaḥ |
ayaṁ | vāmadribhiḥ | sutaḥ | somo | narā | vṛṣaṇvasū |
ā | yātaṁ | somapītaye | pibataṁ | dāśuṣo | gṛhe |
ā | hi | ruhatamaśvinā | rathe | kośe | hiraṇyaye | vṛṣaṇvasū |
yuñjāthāṁ | pīvarīriṣaḥ |
yābhiḥ | pakthamavatho | yābhiradhriguṁ | yābhirbabhruṁ | vijoṣasam |
tābhirno | makṣū | tūyamaśvinā | gataṁ | bhiṣajyataṁ | yadāturam |
yadadhrigāvo | adhrigū | idā | cidahno | aśvinā | havāmahe |
vayaṁ | gīrbhirvipanyavaḥ |
tābhirā | yātaṁ | vṛṣaṇopa | me | havaṁ | viśvapsuṁ | viśvavāryam |
iṣā | maṁhiṣṭhā | purubhūtamā | narā | yābhiḥ | kriviṁ | vāvṛdhustābhirā | gatam |
tāvidā | cidahānāṁ | tāvaśvinā | vandamānopa | bruve |
to | namobhirīmahe |
tāviddoṣā | toṣasi | śubhaspatī | tā | yāmanrudravartanī |
mā | no | martāya | ripave | vājinīvasū | paro | rudrāvati | khyatam |
ā | sugmyāya | sugmyaṁ | prātā | rathenāśvinā | vā | sakṣaṇī |
huve | piteva | sobharī |
manojavasā | vṛṣaṇā | madacyutā | makṣuṁgamābhirūtibhiḥ |
ārāttāccidbhūtamasme | avase | pūrvībhiḥ | purubhojasā |
ā | no | aśvāvadaśvinā | vartiryāsiṣṭaṁ | madhupātamā | narā |
gomaddasrā | hiraṇyavat |
suprāvargaṁ | suvīryaṁ | suṣṭhu | vāryamanādhṛṣṭaṁ | rakṣasvinā |
asminnā | vāmāyāne | vājinīvasū | viśvā | vāmāni | dhīmahi |
īḻiṣvā | hi | pratīvyaṁ | yajasva | jātavedasam |
cariṣṇudhūmamagṛbhītaśociṣam |
dāmānaṁ | viśvacarṣaṇe'gniṁ | viśvamano | girā |
uta | stuṣe | viṣpardhaso | rathānām |
yeṣāmābādha | ṛgmiyeṣaḥ | pṛkṣaśca | nigrabhe |
upavidā | vahnirvindate | vasu |
udasya | śocirasthāddīdiyuṣo | vyajaram |
tapurjambhasya | sudyuto | gaṇaśriyaḥ |
udu | tiṣṭha | svadhvara | stavāno | devyā | kṛpā |
abhikhyā | bhāsā | bṛhatā | śuśukvaniḥ |
agne | yāhi | suśastibhirhavyā | juhvānānuṣak |
yathā | dūto | babhūtha | havyavāhanaḥ |
agniṁ | vaḥ | pūrvyaṁ | huve | hotāraṁ | carṣaṇīnām |
tamayā | vācā | gṛṇe | tamu | vaḥ | stuṣe |
yajñebhiradbhutakratuṁ | yaṁ | kṛpā | sūdayantet |
mitraṁ | na | jane | sudhitamṛtāvani |
ṛtāvānamṛtāyavo | yajñasya | sādhanaṁ | girā |
upo | enaṁ | jujuṣurnamasaspade |
acchā | no | aṅgirastamaṁ | yajñāso | yantu | saṁyataḥ |
hotā | yo | asti | vikṣvā | yaśastamaḥ |
agne | tava | tye | ajarendhānāso | bṛhadbhāḥ |
aśveva | vṛṣaṇastaviṣīyavaḥ |
sa | tvaṁ | norjāṁ | pate | rayiṁ | rāsva | suvīryam |
prāva | nastoke | tanaye | samatsvā |
yadvo | viśpatiḥ | śitaḥ | suprīto | manuṣo | viśi |
viśvedagniḥ | prati | rakṣāṁsi | sedhati |
śruṣṭyagne | navasya | me | stomasya | vīra | viśpate |
ni | māyinastapuṣā | rakṣaso | daha |
na | tasya | māyayā | cana | ripurīśīta | martyaḥ |
yo | agnaye | dadāśa | havyadātibhiḥ |
vyaśvastvā | vasuvidamukṣaṇyuraprīṇādṛṣiḥ |
maho | rāye | tamu | tvā | samidhīmahi |
uśanā | kāvyastvā | ni | hotāramasādayat |
āyajiṁ | tvā | manave | jātavedasam |
viśve | hi | tvā | sajoṣaso | devāso | dūtamakrata |
śruṣṭī | deva | prathamo | yajñiyo | bhuvaḥ |
imaṁ | ghā | vīro | amṛtaṁ | dūtaṁ | kṛṇvīta | martyaḥ |
pāvakaṁ | kṛṣṇavartaniṁ | vihāyasam |
taṁ | huvema | yatasrucaḥ | subhāsaṁ | śukraśociṣam |
viśāmagnimajaraṁ | pratnamīḍyam |
yo | asmai | havyadātibhirāhutiṁ | marto'vidhat |
bhūri | poṣaṁ | sa | dhatte | vīravadyaśaḥ |
prathamaṁ | jātavedasamagniṁ | yajñeṣu | pūrvyam |
prati | srugeti | namasā | haviṣmatī |
ābhirvidhemāgnaye | jyeṣṭhābhirvyaśvavat |
maṁhiṣṭhābhirmatibhiḥ | śukraśociṣe |
nūnamarca | vihāyase | stomebhiḥ | sthūrayūpavat |
ṛṣe | vaiyaśva | damyāyāgnaye |
atithiṁ | mānuṣāṇāṁ | sūnuṁ | vanaspatīnām |
viprāgnimavase | pratnamīḻate |
maho | viśvām̐ | abhi | ṣato'bhi | havyāni | mānuṣā |
agne | ni | ṣatsi | namasādhi | barhiṣi |
vaṁsvā | no | vāryā | puru | vaṁsva | rāyaḥ | puruspṛhaḥ |
suvīryasya | prajāvato | yaśasvataḥ |
tvaṁ | varo | suṣāmṇe'gne | janāya | codaya |
sadā | vaso | rātiṁ | yaviṣṭha | śaśvate |
tvaṁ | hi | supratūrasi | tvaṁ | no | gomatīriṣaḥ |
maho | rāyaḥ | sātimagne | apā | vṛdhi |
agne | tvaṁ | yaśāsyā | mitrāvaruṇā | vaha |
ṛtāvānā | samrājā | pūtadakṣasā |
sakhāyā | śiṣāmahi | brahmendrāya | vajriṇe |
stuṣo | ṣu | vo | nṛtamāya | dhṛṣṇave |
śavasā | hyasi | śruto | vṛtrahatyena | vṛtrahā |
maghairmaghono | ati | śūra | dāśasi |
sa | naḥ | stavānā | bhara | rayiṁ | citraśravastamam |
nireke | cidyo | harivo | vasurdadiḥ |
ā | nirekamuta | priyamindra | darṣi | janānām |
dhṛṣatā | dhṛṣṇo | stavamānā | bhara |
na | te | savyaṁ | na | dakṣiṇaṁ | hastaṁ | varantāmuraḥ |
na | paribādho | harivo | gaviṣṭiṣu |
ā | tvā | gobhiriva | vrajaṁ | gīrbhirṛṇomyadrivaḥ |
ā | smā | kāmaṁ | jariturā | manaḥ | pṛṇa |
viśvāni | viśvamanaso | dhiyā | no | vṛtrahantama |
ugra | praṇetaradhi | ṣū | vaso | gahi |
vayaṁ | te | asya | vṛtrahanvidyāma | śūra | navyasaḥ |
vasoḥ | spārhasya | puruhūta | rādhasaḥ |
indra | yathā | hyasti | te'parītaṁ | nṛto | śavaḥ |
amṛktā | rātiḥ | puruhūta | dāśuṣe |
ā | vṛṣasva | mahāmaha | mahe | nṛtama | rādhase |
dṛḻhaściddṛhya | maghavanmaghattaye |
nū | anyatrā | cidadrivastvanno | jagmurāśasaḥ |
maghavañchagdhi | tava | tannotibhiḥ |
nahyaṅga | nṛto | tvadanyaṁ | vindāmi | rādhase |
rāye | dyumnāya | śavase | ca | girvaṇaḥ |
endumindrāya | siñcata | pibāti | somyaṁ | madhu |
pra | rādhasā | codayāte | mahitvanā |
upo | harīṇāṁ | patiṁ | dakṣaṁ | pṛñcantamabravam |
nūnaṁ | śrudhi | stuvato | aśvyasya |
nahyaṅga | purā | cana | jajñe | vīratarastvat |
nakī | rāyā | naivathā | na | bhandanā |
edu | madhvo | madintaraṁ | siñca | vādhvaryo | andhasaḥ |
evā | hi | vīraḥ | stavate | sadāvṛdhaḥ |
indra | sthātarharīṇāṁ | nakiṣṭe | pūrvyastutim |
udānaṁśa | śavasā | na | bhandanā |
taṁ | vo | vājānāṁ | patimahūmahi | śravasyavaḥ |
aprāyubhiryajñebhirvāvṛdhenyam |
eto | nvindraṁ | stavāma | sakhāyaḥ | stomyaṁ | naram |
kṛṣṭīryo | viśvābhyastyeka | it |
agorudhāya | gaviṣe | dyukṣāya | dasmyaṁ | vacaḥ |
ghṛtātsvādīyo | madhunaśca | vocata |
yasyāmitāni | vīryā | na | rādhaḥ | paryetave |
jyotirna | viśvamabhyasti | dakṣiṇā |
stuhīndraṁ | vyaśvavadanūrmiṁ | vājinaṁ | yamam |
aryo | gayaṁ | maṁhamānaṁ | vi | dāśuṣe |
evā | nūnamupa | stuhi | vaiyaśva | daśamaṁ | navam |
suvidvāṁsaṁ | carkṛtyaṁ | caraṇīnām |
vetthā | hi | nirṛtīnāṁ | vajrahasta | parivṛjam |
aharahaḥ | śundhyuḥ | paripadāmiva |
tadindrāvā | bhara | yenā | daṁsiṣṭha | kṛtvane |
dvitā | kutsāya | śiśnatho | ni | codaya |
tamu | tvā | nūnamīmahe | navyaṁ | daṁsiṣṭha | sanyase |
sa | tvaṁ | no | viśvābhimātīḥ | sakṣaṇiḥ |
ya | ṛkṣādaṁhaso | mucadyo | vāryātsapta | sindhuṣu |
vadhardāsasya | tuvinṛmṇa | nīnamaḥ |
yathā | varo | suṣāmṇe | sanibhyāvaho | rayim |
vyaśvebhyaḥ | subhage | vājinīvati |
ā | nāryasya | dakṣiṇā | vyaśvām̐ | etu | sominaḥ |
sthūraṁ | ca | rādhaḥ | śatavatsahasravat |
yattvā | pṛcchādījānaḥ | kuhayā | kuhayākṛte |
eṣo | apaśrito | valo | gomatīmava | tiṣṭhati |
tā | vāṁ | viśvasya | gopā | devā | deveṣu | yajñiyā |
ṛtāvānā | yajase | pūtadakṣasā |
mitrā | tanā | na | rathyā | varuṇo | yaśca | sukratuḥ |
sanātsujātā | tanayā | dhṛtavratā |
tā | mātā | viśvavedasāsuryāya | pramahasā |
mahī | jajānāditirṛtāvarī |
mahāntā | mitrāvaruṇā | samrājā | devāvasurā |
ṛtāvānāvṛtamā | ghoṣato | bṛhat |
napātā | śavaso | mahaḥ | sūnū | dakṣasya | sukratū |
sṛpradānū | iṣo | vāstvadhi | kṣitaḥ |
saṁ | yā | dānūni | yemathurdivyāḥ | pārthivīriṣaḥ |
nabhasvatīrā | vāṁ | carantu | vṛṣṭayaḥ |
adhi | yā | bṛhato | divo'bhi | yūtheva | paśyataḥ |
ṛtāvānā | samrājā | namase | hitā |
ṛtāvānā | ni | ṣedatuḥ | sāmrājyāya | sukratū |
dhṛtavratā | kṣatriyā | kṣatramāśatuḥ |
akṣṇaścidgātuvittarānulbaṇena | cakṣasā |
ni | cinmiṣantā | nicirā | ni | cikyatuḥ |
uta | no | devyaditiruruṣyatāṁ | nāsatyā |
uruṣyantu | maruto | vṛddhaśavasaḥ |
te | no | nāvamuruṣyata | divā | naktaṁ | sudānavaḥ |
ariṣyanto | ni | pāyubhiḥ | sacemahi |
aghnate | viṣṇave | vayamariṣyantaḥ | sudānave |
śrudhi | svayāvantsindho | pūrvacittaye |
tadvāryaṁ | vṛṇīmahe | variṣṭhaṁ | gopayatyam |
mitro | yatpānti | varuṇo | yadaryamā |
uta | naḥ | sindhurapāṁ | tanmarutastadaśvinā |
indro | viṣṇurmīḍhvāṁsaḥ | sajoṣasaḥ |
te | hi | ṣmā | vanuṣo | naro'bhimātiṁ | kayasya | cit |
tigmaṁ | na | kṣodaḥ | pratighnanti | bhūrṇayaḥ |
ayameketthā | purūru | caṣṭe | vi | viśpatiḥ |
tasya | vratānyanu | vaścarāmasi |
anu | pūrvāṇyokyā | sāmrājyasya | saścima |
mitrasya | vratā | varuṇasya | dīrghaśrut |
pari | yo | raśminā | divo'ntānmame | pṛthivyāḥ |
ubhe | ā | paprau | rodasī | mahitvā |
udu | ṣya | śaraṇe | divo | jyotirayaṁsta | sūryaḥ |
agnirna | śukraḥ | samidhānāhutaḥ |
vaco | dīrghaprasadmanīśe | vājasya | gomataḥ |
īśe | hi | pitvo'viṣasya | dāvane |
tatsūryaṁ | rodasī | ubhe | doṣā | vastorupa | bruve |
bhojeṣvasmām̐ | abhyuccarā | sadā |
ṛjramukṣaṇyāyane | rajataṁ | harayāṇe |
rathaṁ | yuktamasanāma | suṣāmaṇi |
tā | me | aśvyānāṁ | harīṇāṁ | nitośanā |
uto | nu | kṛtvyānāṁ | nṛvāhasā |
smadabhīśū | kaśāvantā | viprā | naviṣṭhayā | matī |
maho | vājināvarvantā | sacāsanam |
yuvoru | ṣū | rathaṁ | huve | sadhastutyāya | sūriṣu |
atūrtadakṣā | vṛṣaṇā | vṛṣaṇvasū |
yuvaṁ | varo | suṣāmṇe | mahe | tane | nāsatyā |
avobhiryātho | vṛṣaṇā | vṛṣaṇvasū |
tā | vāmadya | havāmahe | havyebhirvājinīvasū |
pūrvīriṣeṣayantāvati | kṣapaḥ |
ā | vāṁ | vāhiṣṭho | aśvinā | ratho | yātu | śruto | narā |
upa | stomānturasya | darśathaḥ | śriye |
juhurāṇā | cidaśvinā | manyethāṁ | vṛṣaṇvasū |
yuvaṁ | hi | rudrā | parṣatho | ati | dviṣaḥ |
dasrā | hi | viśvamānuṣaṅmakṣūbhiḥ | paridīyathaḥ |
dhiyaṁjinvā | madhuvarṇā | śubhaspatī |
upa | no | yātamaśvinā | rāyā | viśvapuṣā | saha |
maghavānā | suvīrāvanapacyutā |
ā | me | asya | pratīvyamindranāsatyā | gatam |
devā | devebhiradya | sacanastamā |
vayaṁ | hi | vāṁ | havāmahokṣaṇyanto | vyaśvavat |
sumatibhirupa | viprāvihā | gatam |
aśvinā | svṛṣe | stuhi | kuvitte | śravato | havam |
nedīyasaḥ | kūḻayātaḥ | paṇīm̐ruta |
vaiyaśvasya | śrutaṁ | naroto | me | asya | vedathaḥ |
sajoṣasā | varuṇo | mitro | aryamā |
yuvādattasya | dhiṣṇyā | yuvānītasya | sūribhiḥ |
aharaharvṛṣaṇa | mahyaṁ | śikṣatam |
yo | vāṁ | yajñebhirāvṛto'dhivastrā | vadhūriva |
saparyantā | śubhe | cakrāte | aśvinā |
yo | vāmuruvyacastamaṁ | ciketati | nṛpāyyam |
vartiraśvinā | pari | yātamasmayū |
asmabhyaṁ | su | vṛṣaṇvasū | yātaṁ | vartirnṛpāyyam |
viṣudruheva | yajñamūhathurgirā |
vāhiṣṭho | vāṁ | havānāṁ | stomo | dūto | huvannarā |
yuvābhyāṁ | bhūtvaśvinā |
yadado | divo | arṇaveṣo | vā | madatho | gṛhe |
śrutaminme | amartyā |
uta | syā | śvetayāvarī | vāhiṣṭhā | vāṁ | nadīnām |
sindhurhiraṇyavartaniḥ |
smadetayā | sukīrtyāśvinā | śvetayā | dhiyā |
vahethe | śubhrayāvānā |
yukṣvā | hi | tvaṁ | rathāsahā | yuvasva | poṣyā | vaso |
ānno | vāyo | madhu | pibāsmākaṁ | savanā | gahi |
tava | vāyavṛtaspate | tvaṣṭurjāmātaradbhuta |
avāṁsyā | vṛṇīmahe |
tvaṣṭurjāmātaraṁ | vayamīśānaṁ | rāyemahe |
sutāvanto | vāyuṁ | dyumnā | janāsaḥ |
vāyo | yāhi | śivā | divo | vahasvā | su | svaśvyam |
vahasva | mahaḥ | pṛthupakṣasā | rathe |
tvāṁ | hi | supsarastamaṁ | nṛṣadaneṣu | hūmahe |
grāvāṇaṁ | nāśvapṛṣṭhaṁ | maṁhanā |
sa | tvaṁ | no | deva | manasā | vāyo | mandāno | agriyaḥ |
kṛdhi | vājām̐ | apo | dhiyaḥ |
agnirukthe | purohito | grāvāṇo | barhiradhvare |
ṛcā | yāmi | maruto | brahmaṇaspatiṁ | devām̐ | avo | vareṇyam |
ā | paśuṁ | gāsi | pṛthivīṁ | vanaspatīnuṣāsā | naktamoṣadhīḥ |
viśve | ca | no | vasavo | viśvavedaso | dhīnāṁ | bhūta | prāvitāraḥ |
pra | sū | naitvadhvaro'gnā | deveṣu | pūrvyaḥ |
ādityeṣu | pra | varuṇe | dhṛtavrate | marutsu | viśvabhānuṣu |
viśve | hi | ṣmā | manave | viśvavedaso | bhuvanvṛdhe | riśādasaḥ |
ariṣṭebhiḥ | pāyubhirviśvavedaso | yantā | no'vṛkaṁ | chardiḥ |
ā | no | adya | samanaso | gantā | viśve | sajoṣasaḥ |
ṛcā | girā | maruto | devyadite | sadane | pastye | mahi |
abhi | priyā | maruto | yā | vo | aśvyā | havyā | mitra | prayāthana |
ā | barhirindro | varuṇasturā | narādityāsaḥ | sadantu | naḥ |
vayaṁ | vo | vṛktabarhiṣo | hitaprayasānuṣak |
sutasomāso | varuṇa | havāmahe | manuṣvadiddhāgnayaḥ |
ā | pra | yāta | maruto | viṣṇo | aśvinā | pūṣanmākīnayā | dhiyā |
indrā | yātu | prathamaḥ | saniṣyubhirvṛṣā | yo | vṛtrahā | gṛṇe |
vi | no | devāso | adruho'cchidraṁ | śarma | yacchata |
na | yaddūrādvasavo | nū | cidantito | varūthamādadharṣati |
asti | hi | vaḥ | sajātyaṁ | riśādaso | devāso | astyāpyam |
pra | ṇaḥ | pūrvasmai | suvitāya | vocata | makṣū | sumnāya | navyase |
idā | hi | vopastutimidā | vāmasya | bhaktaye |
upa | vo | viśvavedaso | namasyurām̐ | asṛkṣyanyāmiva |
udu | ṣya | vaḥ | savitā | supraṇītayo'sthādūrdhvo | vareṇyaḥ |
ni | dvipādaścatuṣpādo | arthino'viśranpatayiṣṇavaḥ |
devaṁdevaṁ | vo'vase | devaṁdevamabhiṣṭaye |
devaṁdevaṁ | huvema | vājasātaye | gṛṇanto | devyā | dhiyā |
devāso | hi | ṣmā | manave | samanyavo | viśve | sākaṁ | sarātayaḥ |
te | no | adya | te | aparaṁ | tuce | tu | no | bhavantu | varivovidaḥ |
pra | vaḥ | śaṁsāmyadruhaḥ | saṁsthopastutīnām |
na | taṁ | dhūrtirvaruṇa | mitra | martyaṁ | yo | vo | dhāmabhyo'vidhat |
pra | sa | kṣayaṁ | tirate | vi | mahīriṣo | yo | vo | varāya | dāśati |
pra | prajābhirjāyate | dharmaṇasparyariṣṭaḥ | sarvaidhate |
ṛte | sa | vindate | yudhaḥ | sugebhiryātyadhvanaḥ |
aryamā | mitro | varuṇaḥ | sarātayo | yaṁ | trāyante | sajoṣasaḥ |
ajre | cidasmai | kṛṇuthā | nyañcanaṁ | durge | cidā | susaraṇam |
eṣā | cidasmādaśaniḥ | paro | nu | sāsredhantī | vi | naśyatu |
yadadya | sūryodyati | priyakṣatrā | ṛtaṁ | dadha |
yannimruci | prabudhi | viśvavedaso | yadvā | madhyaṁdine | divaḥ |
yadvābhipitve | asurā | ṛtaṁ | yate | chardiryema | vi | dāśuṣe |
vayaṁ | tadvo | vasavo | viśvavedasopa | stheyāma | madhyā |
yadadya | sūrodite | yanmadhyaṁdinātuci |
vāmaṁ | dhattha | manave | viśvavedaso | juhvānāya | pracetase |
vayaṁ | tadvaḥ | samrājā | vṛṇīmahe | putro | na | bahupāyyam |
aśyāma | tadādityā | juhvato | haviryena | vasyo'naśāmahai |
ye | triṁśati | trayasparo | devāso | barhirāsadan |
vidannaha | dvitāsanan |
varuṇo | mitro | aryamā | smadrātiṣāco | agnayaḥ |
patnīvanto | vaṣaṭkṛtāḥ |
te | no | gopāpācyāsta | udaktetthā | nyak |
purastātsarvayā | viśā |
yathā | vaśanti | devāstathedasattadeṣāṁ | nakirā | minat |
arāvā | cana | martyaḥ |
saptānāṁ | sapta | ṛṣṭayaḥ | sapta | dyumnānyeṣām |
sapto | adhi | śriyo | dhire |
babhrureko | viṣuṇaḥ | sūnaro | yuvāñjyaṅkte | hiraṇyayam |
yonimekā | sasāda | dyotano'ntardeveṣu | medhiraḥ |
vāśīmeko | bibharti | hastāyasīmantardeveṣu | nidhruviḥ |
vajrameko | bibharti | hastāhitaṁ | tena | vṛtrāṇi | jighnate |
tigmameko | bibharti | hastāyudhaṁ | śucirugro | jalāṣabheṣajaḥ |
pathaikaḥ | pīpāya | taskaro | yathām̐ | eṣa | veda | nidhīnām |
trīṇyekorugāyo | vi | cakrame | yatra | devāso | madanti |
vibhirdvā | carataikayā | saha | pra | pravāseva | vasataḥ |
sado | dvā | cakrāte | upamā | divi | samrājā | sarpirāsutī |
arcantaike | mahi | sāma | manvata | tena | sūryamarocayan |
nahi | vo | astyarbhako | devāso | na | kumārakaḥ |
viśve | satomahāntet |
iti | stutāso | asathā | riśādaso | ye | stha | trayaśca | triṁśacca |
manordevā | yajñiyāsaḥ |
te | nastrādhvaṁ | te'vata | to | no | adhi | vocata |
mā | naḥ | pathaḥ | pitryānmānavādadhi | dūraṁ | naiṣṭa | parāvataḥ |
ye | devāseha | sthana | viśve | vaiśvānarota |
asmabhyaṁ | śarma | sapratho | gave'śvāya | yacchata |
yo | yajāti | yajātetsunavacca | pacāti | ca |
brahmedindrasya | cākanat |
puroḻāśaṁ | yo | asmai | somaṁ | raratāśiram |
pādittaṁ | śakro | aṁhasaḥ |
tasya | dyumām̐ | asadratho | devajūtaḥ | sa | śūśuvat |
viśvā | vanvannamitriyā |
asya | prajāvatī | gṛhe'saścantī | divedive |
iḻā | dhenumatī | duhe |
yā | daṁpatī | samanasā | sunutā | ca | dhāvataḥ |
devāso | nityayāśirā |
prati | prāśavyām̐ | itaḥ | samyañcā | barhirāśāte |
na | tā | vājeṣu | vāyataḥ |
na | devānāmapi | hnutaḥ | sumatiṁ | na | jugukṣataḥ |
śravo | bṛhadvivāsataḥ |
putriṇā | tā | kumāriṇā | viśvamāyurvyaśnutaḥ |
ubhā | hiraṇyapeśasā |
vītihotrā | kṛtadvasū | daśasyantāmṛtāya | kam |
samūdho | romaśaṁ | hato | deveṣu | kṛṇuto | duvaḥ |
ā | śarma | parvatānāṁ | vṛṇīmahe | nadīnām |
ā | viṣṇoḥ | sacābhuvaḥ |
aitu | pūṣā | rayirbhagaḥ | svasti | sarvadhātamaḥ |
ururadhvā | svastaye |
aramatiranarvaṇo | viśvo | devasya | manasā |
ādityānāmanehet |
yathā | no | mitro | aryamā | varuṇaḥ | santi | gopāḥ |
sugā | ṛtasya | panthāḥ |
agniṁ | vaḥ | pūrvyaṁ | girā | devamīḻe | vasūnām |
saparyantaḥ | purupriyaṁ | mitraṁ | na | kṣetrasādhasam |
makṣū | devavato | rathaḥ | śūro | vā | pṛtsu | kāsu | cit |
devānāṁ | yenmano | yajamāneyakṣatyabhīdayajvano | bhuvat |
na | yajamāna | riṣyasi | na | sunvāna | na | devayo |
devānāṁ | yenmano | yajamāneyakṣatyabhīdayajvano | bhuvat |
nakiṣṭaṁ | karmaṇā | naśanna | pra | yoṣanna | yoṣati |
devānāṁ | yenmano | yajamāneyakṣatyabhīdayajvano | bhuvat |
asadatra | suvīryamuta | tyadāśvaśvyam |
devānāṁ | yenmano | yajamāneyakṣatyabhīdayajvano | bhuvat |
pra | kṛtānyṛjīṣiṇaḥ | kaṇvendrasya | gāthayā |
made | somasya | vocata |
yaḥ | sṛbindamanarśaniṁ | pipruṁ | dāsamahīśuvam |
vadhīdugro | riṇannapaḥ |
nyarbudasya | viṣṭapaṁ | varṣmāṇaṁ | bṛhatastira |
kṛṣe | tadindra | pauṁsyam |
prati | śrutāya | vo | dhṛṣattūrṇāśaṁ | na | gireradhi |
huve | suśipramūtaye |
sa | goraśvasya | vi | vrajaṁ | mandānaḥ | somyebhyaḥ |
puraṁ | na | śūra | darṣasi |
yadi | me | rāraṇaḥ | sutokthe | vā | dadhase | canaḥ |
ārādupa | svadhā | gahi |
vayaṁ | ghā | te | api | ṣmasi | stotārendra | girvaṇaḥ |
tvaṁ | no | jinva | somapāḥ |
uta | naḥ | pitumā | bhara | saṁrarāṇo | avikṣitam |
maghavanbhūri | te | vasu |
uta | no | gomataskṛdhi | hiraṇyavato | aśvinaḥ |
iḻābhiḥ | saṁ | rabhemahi |
bṛbadukthaṁ | havāmahe | sṛprakarasnamūtaye |
sādhu | kṛṇvantamavase |
yaḥ | saṁsthe | cicchatakraturādīṁ | kṛṇoti | vṛtrahā |
jaritṛbhyaḥ | purūvasuḥ |
sa | naḥ | śakraścidā | śakaddānavām̐ | antarābharaḥ |
indro | viśvābhirūtibhiḥ |
yo | rāyo'vanirmahāntsupāraḥ | sunvataḥ | sakhā |
tamindramabhi | gāyata |
āyantāraṁ | mahi | sthiraṁ | pṛtanāsu | śravojitam |
bhūrerīśānamojasā |
nakirasya | śacīnāṁ | niyantā | sūnṛtānām |
nakirvaktā | na | dāditi |
na | nūnaṁ | brahmaṇāmṛṇaṁ | prāśūnāmasti | sunvatām |
na | somo | apratā | pape |
panyedupa | gāyata | panyokthāni | śaṁsata |
brahmā | kṛṇota | panyet |
panyā | dardiracchatā | sahasrā | vājyavṛtaḥ |
indro | yo | yajvano | vṛdhaḥ |
vi | ṣū | cara | svadhānu | kṛṣṭīnāmanvāhuvaḥ |
indra | piba | sutānām |
piba | svadhainavānāmuta | yastugrye | sacā |
utāyamindra | yastava |
atīhi | manyuṣāviṇaṁ | suṣuvāṁsamupāraṇe |
imaṁ | rātaṁ | sutaṁ | piba |
ihi | tisraḥ | parāvatehi | pañca | janām̐ | ati |
dhenendrāvacākaśat |
sūryo | raśmiṁ | yathā | sṛjā | tvā | yacchantu | me | giraḥ |
nimnamāpo | na | sadhryak |
adhvaryavā | tu | hi | ṣiñca | somaṁ | vīrāya | śipriṇe |
bharā | sutasya | pītaye |
yodnaḥ | phaligaṁ | bhinannyaksindhūm̐ravāsṛjat |
yo | goṣu | pakvaṁ | dhārayat |
ahanvṛtramṛcīṣamāurṇavābhamahīśuvam |
himenāvidhyadarbudam |
pra | vogrāya | niṣṭure'ṣāḻhāya | prasakṣiṇe |
devattaṁ | brahma | gāyata |
yo | viśvānyabhi | vratā | somasya | made | andhasaḥ |
indro | deveṣu | cetati |
iha | tyā | sadhamādyā | harī | hiraṇyakeśyā |
voḻhāmabhi | prayo | hitam |
arvāñcaṁ | tvā | puruṣṭuta | priyamedhastutā | harī |
somapeyāya | vakṣataḥ |
vayaṁ | gha | tvā | sutāvantāpo | na | vṛktabarhiṣaḥ |
pavitrasya | prasravaṇeṣu | vṛtrahanpari | stotārāsate |
svaranti | tvā | sute | naro | vaso | nirekokthinaḥ |
kadā | sutaṁ | tṛṣāṇauka | ā | gamendra | svabdīva | vaṁsagaḥ |
kaṇvebhirdhṛṣṇavā | dhṛṣadvājaṁ | darṣi | sahasriṇam |
piśaṅgarūpaṁ | maghavanvicarṣaṇe | makṣū | gomantamīmahe |
pāhi | gāyāndhaso | madendrāya | medhyātithe |
yaḥ | saṁmiślo | haryoryaḥ | sute | sacā | vajrī | ratho | hiraṇyayaḥ |
yaḥ | suṣavyaḥ | sudakṣiṇeno | yaḥ | sukraturgṛṇe |
yākaraḥ | sahasrā | yaḥ | śatāmaghendro | yaḥ | pūrbhidāritaḥ |
yo | dhṛṣito | yo'vṛto | yo | asti | śmaśruṣu | śritaḥ |
vibhūtadyumnaścyavanaḥ | puruṣṭutaḥ | kratvā | gauriva | śākinaḥ |
keṁ | veda | sute | sacā | pibantaṁ | kadvayo | dadhe |
ayaṁ | yaḥ | puro | vibhinattyojasā | mandānaḥ | śipryandhasaḥ |
dānā | mṛgo | na | vāraṇaḥ | purutrā | carathaṁ | dadhe |
nakiṣṭvā | ni | yamadā | sute | gamo | mahām̐ścarasyojasā |
yograḥ | sannaniṣṭṛtaḥ | sthiro | raṇāya | saṁskṛtaḥ |
yadi | stoturmaghavā | śṛṇavaddhavaṁ | nendro | yoṣatyā | gamat |
satyamitthā | vṛṣedasi | vṛṣajūtirno'vṛtaḥ |
vṛṣā | hyugra | śṛṇviṣe | parāvati | vṛṣo | arvāvati | śrutaḥ |
vṛṣaṇaste | abhīśavo | vṛṣā | kaśā | hiraṇyayī |
vṛṣā | ratho | maghavanvṛṣaṇā | harī | vṛṣā | tvaṁ | śatakrato |
vṛṣā | sotā | sunotu | te | vṛṣannṛjīpinnā | bhara |
vṛṣā | dadhanve | vṛṣaṇaṁ | nadīṣvā | tubhyaṁ | sthātarharīṇām |
endra | yāhi | pītaye | madhu | śaviṣṭha | somyam |
nāyamacchā | maghavā | śṛṇavadgiro | brahmokthā | ca | sukratuḥ |
vahantu | tvā | ratheṣṭhāmā | harayo | rathayujaḥ |
tiraścidaryaṁ | savanāni | vṛtrahannanyeṣāṁ | yā | śatakrato |
asmākamadyāntamaṁ | stomaṁ | dhiṣva | mahāmaha |
asmākaṁ | te | savanā | santu | śaṁtamā | madāya | dyukṣa | somapāḥ |
nahi | ṣastava | no | mama | śāstre | anyasya | raṇyati |
yo | asmānvīrānayat |
indraścidghā | tadabravītstriyāśāsyaṁ | manaḥ |
uto | aha | kratuṁ | raghum |
saptī | cidghā | madacyutā | mithunā | vahato | ratham |
eveddhūrvṛṣṇottarā |
adhaḥ | paśyasva | mopari | saṁtarāṁ | pādakau | hara |
mā | te | kaśaplakau | dṛśantstrī | hi | brahmā | babhūvitha |
endra | yāhi | haribhirupa | kaṇvasya | suṣṭutim |
divo | amuṣya | śāsato | divaṁ | yaya | divāvaso |
ā | tvā | grāvā | vadanniha | somī | ghoṣeṇa | yacchatu |
divo | amuṣya | śāsato | divaṁ | yaya | divāvaso |
atrā | vi | nemireṣāmurāṁ | na | dhūnute | vṛkaḥ |
divo | amuṣya | śāsato | divaṁ | yaya | divāvaso |
ā | tvā | kaṇvehāvase | havante | vājasātaye |
divo | amuṣya | śāsato | divaṁ | yaya | divāvaso |
dadhāmi | te | sutānāṁ | vṛṣṇe | na | pūrvapāyyam |
divo | amuṣya | śāsato | divaṁ | yaya | divāvaso |
smatpuraṁdhirnā | gahi | viśvatodhīrnotaye |
divo | amuṣya | śāsato | divaṁ | yaya | divāvaso |
ā | no | yāhi | mahemate | sahasrote | śatāmagha |
divo | amuṣya | śāsato | divaṁ | yaya | divāvaso |
ā | tvā | hotā | manurhito | devatrā | vakṣadīḍyaḥ |
divo | amuṣya | śāsato | divaṁ | yaya | divāvaso |
ā | tvā | madacyutā | harī | śyenaṁ | pakṣeva | vakṣataḥ |
divo | amuṣya | śāsato | divaṁ | yaya | divāvaso |
ā | yāhyaryā | pari | svāhā | somasya | pītaye |
divo | amuṣya | śāsato | divaṁ | yaya | divāvaso |
ā | no | yāhyupaśrutyuktheṣu | raṇayeha |
divo | amuṣya | śāsato | divaṁ | yaya | divāvaso |
sarūpairā | su | no | gahi | saṁbhṛtaiḥ | saṁbhṛtāśvaḥ |
divo | amuṣya | śāsato | divaṁ | yaya | divāvaso |
ā | yāhi | parvatebhyaḥ | samudrasyādhi | viṣṭapaḥ |
divo | amuṣya | śāsato | divaṁ | yaya | divāvaso |
ā | no | gavyānyaśvyā | sahasrā | śūra | dardṛhi |
divo | amuṣya | śāsato | divaṁ | yaya | divāvaso |
ā | naḥ | sahasraśo | bharāyutāni | śatāni | ca |
divo | amuṣya | śāsato | divaṁ | yaya | divāvaso |
ā | yadindraśca | dadvahe | sahasraṁ | vasurociṣaḥ |
ojiṣṭhamaśvyaṁ | paśum |
ya | ṛjrā | vātaraṁhaso'ruṣāso | raghuṣyadaḥ |
bhrājante | sūryeva |
pārāvatasya | rātiṣu | dravaccakreṣvāśuṣu |
tiṣṭhaṁ | vanasya | madhyā |
agninendreṇa | varuṇena | viṣṇunādityai | rudrairvasubhiḥ | sacābhuvā |
sajoṣasoṣasā | sūryeṇa | ca | somaṁ | pibatamaśvinā |
viśvābhirdhībhirbhuvanena | vājinā | divā | pṛthivyādribhiḥ | sacābhuvā |
sajoṣasoṣasā | sūryeṇa | ca | somaṁ | pibatamaśvinā |
viśvairdevaistribhirekādaśairihādbhirmarudbhirbhṛgubhiḥ | sacābhuvā |
sajoṣasoṣasā | sūryeṇa | ca | somaṁ | pibatamaśvinā |
juṣethāṁ | yajñaṁ | bodhataṁ | havasya | me | viśveha | devau | savanāva | gacchatam |
sajoṣasoṣasā | sūryeṇa | ceṣaṁ | no | voḻhamaśvinā |
stomaṁ | juṣethāṁ | yuvaśeva | kanyanāṁ | viśveha | devau | savanāva | gacchatam |
sajoṣasoṣasā | sūryeṇa | ceṣaṁ | no | voḻhamaśvinā |
giro | juṣethāmadhvaraṁ | juṣethāṁ | viśveha | devau | savanāva | gacchatam |
sajoṣasoṣasā | sūryeṇa | ceṣaṁ | no | voḻhamaśvinā |
hāridraveva | patatho | vanedupa | somaṁ | sutaṁ | mahiṣevāva | gacchathaḥ |
sajoṣasoṣasā | sūryeṇa | ca | trirvartiryātamaśvinā |
haṁsāviva | patatho | adhvagāviva | somaṁ | sutaṁ | mahiṣevāva | gacchathaḥ |
sajoṣasoṣasā | sūryeṇa | ca | trirvartiryātamaśvinā |
śyenāviva | patatho | havyadātaye | somaṁ | sutaṁ | mahiṣevāva | gacchathaḥ |
sajoṣasoṣasā | sūryeṇa | ca | trirvartiryātamaśvinā |
pibataṁ | ca | tṛpṇutaṁ | cā | ca | gacchataṁ | prajāṁ | ca | dhattaṁ | draviṇaṁ | ca | dhattam |
sajoṣasoṣasā | sūryeṇa | corjaṁ | no | dhattamaśvinā |
jayataṁ | ca | pra | stutaṁ | ca | pra | cāvataṁ | prajāṁ | ca | dhattaṁ | draviṇaṁ | ca | dhattam |
sajoṣasoṣasā | sūryeṇa | corjaṁ | no | dhattamaśvinā |
hataṁ | ca | śatrūnyatataṁ | ca | mitriṇaḥ | prajāṁ | ca | dhattaṁ | draviṇaṁ | ca | dhattam |
sajoṣasoṣasā | sūryeṇa | corjaṁ | no | dhattamaśvinā |
mitrāvaruṇavantota | dharmavantā | marutvantā | jariturgacchatho | havam |
sajoṣasoṣasā | sūryeṇa | cādityairyātamaśvinā |
aṅgirasvantota | viṣṇuvantā | marutvantā | jariturgacchatho | havam |
sajoṣasoṣasā | sūryeṇa | cādityairyātamaśvinā |
ṛbhumantā | vṛṣaṇā | vājavantā | marutvantā | jariturgacchatho | havam |
sajoṣasoṣasā | sūryeṇa | cādityairyātamaśvinā |
brahma | jinvatamuta | jinvataṁ | dhiyo | hataṁ | rakṣāṁsi | sedhatamamīvāḥ |
sajoṣasoṣasā | sūryeṇa | ca | somaṁ | sunvato | aśvinā |
kṣatraṁ | jinvatamuta | jinvataṁ | nṝnhataṁ | rakṣāṁsi | sedhatamamīvāḥ |
sajoṣasoṣasā | sūryeṇa | ca | somaṁ | sunvato | aśvinā |
dhenūrjinvatamuta | jinvataṁ | viśo | hataṁ | rakṣāṁsi | sedhatamamīvāḥ |
sajoṣasoṣasā | sūryeṇa | ca | somaṁ | sunvato | aśvinā |
atreriva | śṛṇutaṁ | pūrvyastutiṁ | śyāvāśvasya | sunvato | madacyutā |
sajoṣasoṣasā | sūryeṇa | cāśvinā | tiroahnyam |
sargām̐ | iva | sṛjataṁ | suṣṭutīrupa | śyāvāśvasya | sunvato | madacyutā |
sajoṣasoṣasā | sūryeṇa | cāśvinā | tiroahnyam |
raśmīm̐riva | yacchatamadhvarām̐ | upa | śyāvāśvasya | sunvato | madacyutā |
sajoṣasoṣasā | sūryeṇa | cāśvinā | tiroahnyam |
arvāgrathaṁ | ni | yacchataṁ | pibataṁ | somyaṁ | madhu |
ā | yātamaśvinā | gatamavasyurvāmahaṁ | huve | dhattaṁ | ratnāni | dāśuṣe |
namovāke | prasthite | adhvare | narā | vivakṣaṇasya | pītaye |
ā | yātamaśvinā | gatamavasyurvāmahaṁ | huve | dhattaṁ | ratnāni | dāśuṣe |
svāhākṛtasya | tṛmpataṁ | sutasya | devāvandhasaḥ |
ā | yātamaśvinā | gatamavasyurvāmahaṁ | huve | dhattaṁ | ratnāni | dāśuṣe |
avitāsi | sunvato | vṛktabarhiṣaḥ | pibā | somaṁ | madāya | kaṁ | śatakrato |
yaṁ | te | bhāgamadhārayanviśvāḥ | sehānaḥ | pṛtanoru | jrayaḥ | samapsujinmarutvām̐ | indra | satpate |
prāva | stotāraṁ | maghavannava | tvāṁ | pibā | somaṁ | madāya | kaṁ | śatakrato |
yaṁ | te | bhāgamadhārayanviśvāḥ | sehānaḥ | pṛtanoru | jrayaḥ | samapsujinmarutvām̐ | indra | satpate |
ūrjā | devām̐ | avasyojasā | tvāṁ | pibā | somaṁ | madāya | kaṁ | śatakrato |
yaṁ | te | bhāgamadhārayanviśvāḥ | sehānaḥ | pṛtanoru | jrayaḥ | samapsujinmarutvām̐ | indra | satpate |
janitā | divo | janitā | pṛthivyāḥ | pibā | somaṁ | madāya | kaṁ | śatakrato |
yaṁ | te | bhāgamadhārayanviśvāḥ | sehānaḥ | pṛtanoru | jrayaḥ | samapsujinmarutvām̐ | indra | satpate |
janitāśvānāṁ | janitā | gavāmasi | pibā | somaṁ | madāya | kaṁ | śatakrato |
yaṁ | te | bhāgamadhārayanviśvāḥ | sehānaḥ | pṛtanoru | jrayaḥ | samapsujinmarutvām̐ | indra | satpate |
atrīṇāṁ | stomamadrivo | mahaskṛdhi | pibā | somaṁ | madāya | kaṁ | śatakrato |
yaṁ | te | bhāgamadhārayanviśvāḥ | sehānaḥ | pṛtanoru | jrayaḥ | samapsujinmarutvām̐ | indra | satpate |
śyāvāśvasya | sunvatastathā | śṛṇu | yathāśṛṇoratreḥ | karmāṇi | kṛṇvataḥ |
pra | trasadasyumāvitha | tvamekennṛṣāhya | indra | brahmāṇi | vardhayan |
predaṁ | brahma | vṛtratūryeṣvāvitha | pra | sunvataḥ | śacīpatendra | viśvābhirūtibhiḥ |
mādhyaṁdinasya | savanasya | vṛtrahannanedya | pibā | somasya | vajrivaḥ |
sehānogra | pṛtanābhi | druhaḥ | śacīpatendra | viśvābhirūtibhiḥ |
mādhyaṁdinasya | savanasya | vṛtrahannanedya | pibā | somasya | vajrivaḥ |
ekarāḻasya | bhuvanasya | rājasi | śacīpatendra | viśvābhirūtibhiḥ |
mādhyaṁdinasya | savanasya | vṛtrahannanedya | pibā | somasya | vajrivaḥ |
sasthāvānā | yavayasi | tvamekecchacīpata | indra | viśvābhirūtibhiḥ |
mādhyaṁdinasya | savanasya | vṛtrahannanedya | pibā | somasya | vajrivaḥ |
kṣemasya | ca | prayujaśca | tvamīśiṣe | śacīpatendra | viśvābhirūtibhiḥ |
mādhyaṁdinasya | savanasya | vṛtrahannanedya | pibā | somasya | vajrivaḥ |
kṣatrāya | tvamavasi | na | tvamāvitha | śacīpatendra | viśvābhirūtibhiḥ |
mādhyaṁdinasya | savanasya | vṛtrahannanedya | pibā | somasya | vajrivaḥ |
śyāvāśvasya | rebhatastathā | śṛṇu | yathāśṛṇoratreḥ | karmāṇi | kṛṇvataḥ |
pra | trasadasyumāvitha | tvamekennṛṣāhya | indra | kṣatrāṇi | vardhayan |
yajñasya | hi | stha | ṛtvijā | sasnī | vājeṣu | karmasu |
indrāgnī | tasya | bodhatam |
tośāsā | rathayāvānā | vṛtrahaṇāparājitā |
indrāgnī | tasya | bodhatam |
idaṁ | vāṁ | madiraṁ | madhvadhukṣannadribhirnaraḥ |
indrāgnī | tasya | bodhatam |
juṣethāṁ | yajñamiṣṭaye | sutaṁ | somaṁ | sadhastutī |
indrāgnī | ā | gataṁ | narā |
imā | juṣethāṁ | savanā | yebhirhavyānyūhathuḥ |
indrāgnī | ā | gataṁ | narā |
imāṁ | gāyatravartaniṁ | juṣethāṁ | suṣṭutiṁ | mama |
indrāgnī | ā | gataṁ | narā |
prātaryāvabhirā | gataṁ | devebhirjenyāvasū |
indrāgnī | somapītaye |
śyāvāśvasya | sunvato'trīṇāṁ | śṛṇutaṁ | havam |
indrāgnī | somapītaye |
evā | vāmahvotaye | yathāhuvanta | medhirāḥ |
indrāgnī | somapītaye |
āhaṁ | sarasvatīvatorindrāgnyoravo | vṛṇe |
yābhyāṁ | gāyatramṛcyate |
agnimastoṣyṛgmiyamagnimīḻā | yajadhyai |
agnirdevām̐ | anaktu | nobhe | hi | vidathe | kavirantaścarati | dūtyaṁ | nabhantāmanyake | same |
nyagne | navyasā | vacastanūṣu | śaṁsameṣām |
nyarātī | rarāvṇāṁ | viśvāryo | arātīrito | yucchantvāmuro | nabhantāmanyake | same |
agne | manmāni | tubhyaṁ | kaṁ | ghṛtaṁ | na | juhvāsani |
sa | deveṣu | pra | cikiddhi | tvaṁ | hyasi | pūrvyaḥ | śivo | dūto | vivasvato | nabhantāmanyake | same |
tattadagnirvayo | dadhe | yathāyathā | kṛpaṇyati |
ūrjāhutirvasūnāṁ | śaṁ | ca | yośca | mayo | dadhe | viśvasyai | devahūtyai | nabhantāmanyake | same |
sa | ciketa | sahīyasāgniścitreṇa | karmaṇā |
sa | hotā | śaśvatīnāṁ | dakṣiṇābhirabhīvṛtenoti | ca | pratīvyaṁ | nabhantāmanyake | same |
agnirjātā | devānāmagnirveda | martānāmapīcyam |
agniḥ | sa | draviṇodāgnirdvārā | vyūrṇute | svāhuto | navīyasā | nabhantāmanyake | same |
agnirdeveṣu | saṁvasuḥ | sa | vikṣu | yajñiyāsvā |
sa | mudā | kāvyā | puru | viśvaṁ | bhūmeva | puṣyati | devo | deveṣu | yajñiyo | nabhantāmanyake | same |
yo | agniḥ | saptamānuṣaḥ | śrito | viśveṣu | sindhuṣu |
tamāganma | tripastyaṁ | mandhāturdasyuhantamamagniṁ | yajñeṣu | pūrvyaṁ | nabhantāmanyake | same |
agnistrīṇi | tridhātūnyā | kṣeti | vidathā | kaviḥ |
sa | trīm̐rekādaśām̐ | iha | yakṣacca | piprayacca | no | vipro | dūtaḥ | pariṣkṛto | nabhantāmanyake | same |
tvaṁ | no | agnāyuṣu | tvaṁ | deveṣu | pūrvya | vasvaika | irajyasi |
tvāmāpaḥ | parisrutaḥ | pari | yanti | svasetavo | nabhantāmanyake | same |
indrāgnī | yuvaṁ | su | naḥ | sahantā | dāsatho | rayim |
yena | dṛḻhā | samatsvā | vīḻu | citsāhiṣīmahyagnirvaneva | vātennabhantāmanyake | same |
nahi | vāṁ | vavrayāmahe'thendramidyajāmahe | śaviṣṭhaṁ | nṛṇāṁ | naram |
sa | naḥ | kadā | cidarvatā | gamadā | vājasātaye | gamadā | medhasātaye | nabhantāmanyake | same |
tā | hi | madhyaṁ | bharāṇāmindrāgnī | adhikṣitaḥ |
to | kavitvanā | kavī | pṛcchyamānā | sakhīyate | saṁ | dhītamaśnutaṁ | narā | nabhantāmanyake | same |
abhyarca | nabhākavadindrāgnī | yajasā | girā |
yayorviśvamidaṁ | jagadiyaṁ | dyauḥ | pṛthivī | mahyupasthe | bibhṛto | vasu | nabhantāmanyake | same |
pra | brahmāṇi | nabhākavadindrāgnibhyāmirajyata |
yā | saptabudhnamarṇavaṁ | jihmabāramaporṇutendra | īśānaujasā | nabhantāmanyake | same |
api | vṛśca | purāṇavadvratateriva | guṣpitamojo | dāsasya | dambhaya |
vayaṁ | tadasya | saṁbhṛtaṁ | vasvindreṇa | vi | bhajemahi | nabhantāmanyake | same |
yadindrāgnī | janeme | vihvayante | tanā | girā |
asmākebhirnṛbhirvayaṁ | sāsahyāma | pṛtanyato | vanuyāma | vanuṣyato | nabhantāmanyake | same |
yā | nu | śvetāvavo | divoccarāta | upa | dyubhiḥ |
indrāgnyoranu | vratamuhānā | yanti | sindhavo | yāntsīṁ | bandhādamuñcatāṁ | nabhantāmanyake | same |
pūrvīṣṭendropamātayaḥ | pūrvīruta | praśastayaḥ | sūno | hinvasya | harivaḥ |
vasvo | vīrasyāpṛco | yā | nu | sādhanta | no | dhiyo | nabhantāmanyake | same |
taṁ | śiśītā | suvṛktibhistveṣaṁ | satvānamṛgmiyam |
uto | nu | cidyaujasā | śuṣṇasyāṇḍāni | bhedati | jeṣatsvarvatīrapo | nabhantāmanyake | same |
taṁ | śiśītā | svadhvaraṁ | satyaṁ | satvānamṛtviyam |
uto | nu | cidyauhata | āṇḍā | śuṣṇasya | bhedatyajaiḥ | svarvatīrapo | nabhantāmanyake | same |
evendrāgnibhyāṁ | pitṛvannavīyo | mandhātṛvadaṅgirasvadavāci |
tridhātunā | śarmaṇā | pātamasmānvayaṁ | syāma | patayo | rayīṇām |
asmo | ṣu | prabhūtaye | varuṇāya | marudbhyo'rcā | viduṣṭarebhyaḥ |
yo | dhītā | mānuṣāṇāṁ | paśvo | geva | rakṣati | nabhantāmanyake | same |
tamū | ṣu | samanā | girā | pitṝṇāṁ | ca | manmabhiḥ |
nābhākasya | praśastibhiryaḥ | sindhūnāmupodaye | saptasvasā | sa | madhyamo | nabhantāmanyake | same |
sa | kṣapaḥ | pari | ṣasvaje | nyusro | māyayā | dadhe | sa | viśvaṁ | pari | darśataḥ |
tasya | venīranu | vratamuṣastisro | avardhayannabhantāmanyake | same |
yaḥ | kakubho | nidhārayaḥ | pṛthivyāmadhi | darśataḥ |
sa | mātā | pūrvyaṁ | padaṁ | tadvaruṇasya | saptyaṁ | sa | hi | gopeveryo | nabhantāmanyake | same |
yo | dhartā | bhuvanānāṁ | yosrāṇāmapīcyā | veda | nāmāni | guhyā |
sa | kaviḥ | kāvyā | puru | rūpaṁ | dyauriva | puṣyati | nabhantāmanyake | same |
yasminviśvāni | kāvyā | cakre | nābhiriva | śritā |
tritaṁ | jūtī | saparyata | vraje | gāvo | na | saṁyuje | yuje | aśvām̐ | ayukṣata | nabhantāmanyake | same |
yāsvatka | āśaye | viśvā | jātānyeṣām |
pari | dhāmāni | marmṛśadvaruṇasya | puro | gaye | viśve | devānu | vrataṁ | nabhantāmanyake | same |
sa | samudro | apīcyasturo | dyāmiva | rohati | ni | yadāsu | yajurdadhe |
sa | māyārcinā | padāstṛṇānnākamāruhannabhantāmanyake | same |
yasya | śvetā | vicakṣaṇā | tisro | bhūmīradhikṣitaḥ |
triruttarāṇi | papraturvaruṇasya | dhruvaṁ | sadaḥ | sa | saptānāmirajyati | nabhantāmanyake | same |
yaḥ | śvetām̐ | adhinirṇijaścakre | kṛṣṇām̐ | anu | vratā |
sa | dhāma | pūrvyaṁ | mame | yaḥ | skambhena | vi | rodasī | ajo | na | dyāmadhārayannabhantāmanyake | same |
astabhnāddyāmasuro | viśvavedāmimīta | varimāṇaṁ | pṛthivyāḥ |
āsīdadviśvā | bhuvanāni | samrāḍviśvettāni | varuṇasya | vratāni |
evā | vandasva | varuṇaṁ | bṛhantaṁ | namasyā | dhīramamṛtasya | gopām |
sa | naḥ | śarma | trivarūthaṁ | vi | yaṁsatpātaṁ | no | dyāvāpṛthivī | upasthe |
imāṁ | dhiyaṁ | śikṣamāṇasya | deva | kratuṁ | dakṣaṁ | varuṇa | saṁ | śiśādhi |
yayāti | viśvā | duritā | tarema | sutarmāṇamadhi | nāvaṁ | ruhema |
ā | vāṁ | grāvāṇo | aśvinā | dhībhirviprācucyavuḥ |
nāsatyā | somapītaye | nabhantāmanyake | same |
yathā | vāmatriraśvinā | gīrbhirvipro | ajohavīt |
nāsatyā | somapītaye | nabhantāmanyake | same |
evā | vāmahvotaye | yathāhuvanta | medhirāḥ |
nāsatyā | somapītaye | nabhantāmanyake | same |
ime | viprasya | vedhaso'gnerastṛtayajvanaḥ |
giraḥ | stomāserate |
asmai | te | pratiharyate | jātavedo | vicarṣaṇe |
agne | janāmi | suṣṭutim |
ārokeva | ghedaha | tigmāgne | tava | tviṣaḥ |
dadbhirvanāni | bapsati |
harayo | dhūmaketavo | vātajūtopa | dyavi |
yatante | vṛthagagnayaḥ |
ete | tye | vṛthagagnayeddhāsaḥ | samadṛkṣata |
uṣasāmiva | ketavaḥ |
kṛṣṇā | rajāṁsi | patsutaḥ | prayāṇe | jātavedasaḥ |
agniryadrodhati | kṣami |
dhāsiṁ | kṛṇvānauṣadhīrbapsadagnirna | vāyati |
punaryantaruṇīrapi |
jihvābhiraha | nannamadarciṣā | jañjaṇābhavan |
agnirvaneṣu | rocate |
apsvagne | sadhiṣṭava | sauṣadhīranu | rudhyase |
garbhe | sañjāyase | punaḥ |
udagne | tava | tadghṛtādarcī | rocatāhutam |
niṁsānaṁ | juhvo | mukhe |
ukṣānnāya | vaśānnāya | somapṛṣṭhāya | vedhase |
stomairvidhemāgnaye |
uta | tvā | namasā | vayaṁ | hotarvareṇyakrato |
agne | samidbhirīmahe |
uta | tvā | bhṛguvacchuce | manuṣvadagnāhuta |
aṅgirasvaddhavāmahe |
tvaṁ | hyagne | agninā | vipro | vipreṇa | santsatā |
sakhā | sakhyā | samidhyase |
sa | tvaṁ | viprāya | dāśuṣe | rayiṁ | dehi | sahasriṇam |
agne | vīravatīmiṣam |
agne | bhrātaḥ | sahaskṛta | rohidaśva | śucivrata |
imaṁ | stomaṁ | juṣasva | me |
uta | tvāgne | mama | stuto | vāśrāya | pratiharyate |
goṣṭhaṁ | gāvevāśata |
tubhyaṁ | tāṅgirastama | viśvāḥ | sukṣitayaḥ | pṛthak |
agne | kāmāya | yemire |
agniṁ | dhībhirmanīṣiṇo | medhirāso | vipaścitaḥ |
admasadyāya | hinvire |
taṁ | tvāmajmeṣu | vājinaṁ | tanvānāgne | adhvaram |
vahniṁ | hotāramīḻate |
purutrā | hi | sadṛṅṅasi | viśo | viśvānu | prabhuḥ |
samatsu | tvā | havāmahe |
tamīḻiṣva | yāhuto'gnirvibhrājate | ghṛtaiḥ |
imaṁ | naḥ | śṛṇavaddhavam |
taṁ | tvā | vayaṁ | havāmahe | śṛṇvantaṁ | jātavedasam |
agne | ghnantamapa | dviṣaḥ |
viśāṁ | rājānamadbhutamadhyakṣaṁ | dharmaṇāmimam |
agnimīḻe | so | śravat |
agniṁ | viśvāyuvepasaṁ | maryaṁ | na | vājinaṁ | hitam |
saptiṁ | na | vājayāmasi |
ghnanmṛdhrāṇyapa | dviṣo | dahanrakṣāṁsi | viśvahā |
agne | tigmena | dīdihi |
yaṁ | tvā | janāsendhate | manuṣvadaṅgirastama |
agne | sa | bodhi | me | vacaḥ |
yadagne | divijāsyapsujā | vā | sahaskṛta |
taṁ | tvā | gīrbhirhavāmahe |
tubhyaṁ | ghette | janeme | viśvāḥ | sukṣitayaḥ | pṛthak |
dhāsiṁ | hinvantyattave |
te | ghedagne | svādhyo'hā | viśvā | nṛcakṣasaḥ |
tarantaḥ | syāma | durgahā |
agniṁ | mandraṁ | purupriyaṁ | śīraṁ | pāvakaśociṣam |
hṛdbhirmandrebhirīmahe |
sa | tvamagne | vibhāvasuḥ | sṛjantsūryo | na | raśmibhiḥ |
śardhantamāṁsi | jighnase |
tatte | sahasvemahe | dātraṁ | yannopadasyati |
tvadagne | vāryaṁ | vasu |
samidhāgniṁ | duvasyata | ghṛtairbodhayatātithim |
āsminhavyā | juhotana |
agne | stomaṁ | juṣasva | me | vardhasvānena | manmanā |
prati | sūktāni | harya | naḥ |
agniṁ | dūtaṁ | puro | dadhe | havyavāhamupa | bruve |
devām̐ | ā | sādayādiha |
utte | bṛhanto | arcayaḥ | samidhānasya | dīdivaḥ |
agne | śukrāserate |
upa | tvā | juhvo | mama | ghṛtācīryantu | haryata |
agne | havyā | juṣasva | naḥ |
mandraṁ | hotāramṛtvijaṁ | citrabhānuṁ | vibhāvasum |
agnimīḻe | so | śravat |
pratnaṁ | hotāramīḍyaṁ | juṣṭamagniṁ | kavikratum |
adhvarāṇāmabhiśriyam |
juṣāṇo | aṅgirastamemā | havyānyānuṣak |
agne | yajñaṁ | naya | ṛtuthā |
samidhāno | santya | śukraśocehā | vaha |
cikitvāndaivyaṁ | janam |
vipraṁ | hotāramadruhaṁ | dhūmaketuṁ | vibhāvasum |
yajñānāṁ | ketumīmahe |
agne | ni | pāhi | nastvaṁ | prati | ṣma | deva | rīṣataḥ |
bhindhi | dveṣaḥ | sahaskṛta |
agniḥ | pratnena | manmanā | śumbhānastanvaṁ | svām |
kavirvipreṇa | vāvṛdhe |
ūrjo | napātamā | huve'gniṁ | pāvakaśociṣam |
asminyajñe | svadhvare |
sa | no | mitramahastvamagne | śukreṇa | śociṣā |
devairā | satsi | barhiṣi |
yo | agniṁ | tanvo | dame | devaṁ | martaḥ | saparyati |
tasmeddīdayadvasu |
agnirmūrdhā | divaḥ | kakutpatiḥ | pṛthivyāyam |
apāṁ | retāṁsi | jinvati |
udagne | śucayastava | śukrā | bhrājanterate |
tava | jyotīṁṣyarcayaḥ |
īśiṣe | vāryasya | hi | dātrasyāgne | svarpatiḥ |
stotā | syāṁ | tava | śarmaṇi |
tvāmagne | manīṣiṇastvāṁ | hinvanti | cittibhiḥ |
tvāṁ | vardhantu | no | giraḥ |
adabdhasya | svadhāvato | dūtasya | rebhataḥ | sadā |
agneḥ | sakhyaṁ | vṛṇīmahe |
agniḥ | śucivratatamaḥ | śucirvipraḥ | śuciḥ | kaviḥ |
śucī | rocatāhutaḥ |
uta | tvā | dhītayo | mama | giro | vardhantu | viśvahā |
agne | sakhyasya | bodhi | naḥ |
yadagne | syāmahaṁ | tvaṁ | tvaṁ | vā | ghā | syāham |
syuṣṭe | satyehāśiṣaḥ |
vasurvasupatirhi | kamasyagne | vibhāvasuḥ |
syāma | te | sumatāvapi |
agne | dhṛtavratāya | te | samudrāyeva | sindhavaḥ |
giro | vāśrāserate |
yuvānaṁ | viśpatiṁ | kaviṁ | viśvādaṁ | puruvepasam |
agniṁ | śumbhāmi | manmabhiḥ |
yajñānāṁ | rathye | vayaṁ | tigmajambhāya | vīḻave |
stomairiṣemāgnaye |
ayamagne | tve | api | jaritā | bhūtu | santya |
tasmai | pāvaka | mṛḻaya |
dhīro | hyasyadmasadvipro | na | jāgṛviḥ | sadā |
agne | dīdayasi | dyavi |
purāgne | duritebhyaḥ | purā | mṛdhrebhyaḥ | kave |
pra | ṇāyurvaso | tira |
ā | ghā | ye | agnimindhate | stṛṇanti | barhirānuṣak |
yeṣāmindro | yuvā | sakhā |
bṛhannididhmaiṣāṁ | bhūri | śastaṁ | pṛthuḥ | svaruḥ |
yeṣāmindro | yuvā | sakhā |
ayuddhedyudhā | vṛtaṁ | śūrājati | satvabhiḥ |
yeṣāmindro | yuvā | sakhā |
ā | bundaṁ | vṛtrahā | dade | jātaḥ | pṛcchadvi | mātaram |
kogrāḥ | ke | ha | śṛṇvire |
prati | tvā | śavasī | vadadgirāvapso | na | yodhiṣat |
yaste | śatrutvamācake |
uta | tvaṁ | maghavañchṛṇu | yaste | vaṣṭi | vavakṣi | tat |
yadvīḻayāsi | vīḻu | tat |
yadājiṁ | yātyājikṛdindraḥ | svaśvayurupa |
rathītamo | rathinām |
vi | ṣu | viśvābhiyujo | vajrinviṣvagyathā | vṛha |
bhavā | naḥ | suśravastamaḥ |
asmākaṁ | su | rathaṁ | purendraḥ | kṛṇotu | sātaye |
na | yaṁ | dhūrvanti | dhūrtayaḥ |
vṛjyāma | te | pari | dviṣo'raṁ | te | śakra | dāvane |
gamemedindra | gomataḥ |
śanaiścidyanto | adrivo'śvāvantaḥ | śatagvinaḥ |
vivakṣaṇānehasaḥ |
ūrdhvā | hi | te | divedive | sahasrā | sūnṛtā | śatā |
jaritṛbhyo | vimaṁhate |
vidmā | hi | tvā | dhanaṁjayamindra | dṛḻhā | cidārujam |
ā-dāriṇaṁ | yathā | gayam |
kakuhaṁ | cittvā | kave | mandantu | dhṛṣṇavindavaḥ |
ā | tvā | paṇiṁ | yadīmahe |
yaste | revām̐ | adāśuriḥ | pramamarṣa | maghattaye |
tasya | no | vedā | bhara |
imo | tvā | vi | cakṣate | sakhāyendra | sominaḥ |
puṣṭāvanto | yathā | paśum |
uta | tvābadhiraṁ | vayaṁ | śrutkarṇaṁ | santamūtaye |
dūrādiha | havāmahe |
yacchuśrūyemaṁ | havaṁ | durmarṣaṁ | cakriyota |
bhaverāpirno | antamaḥ |
yacciddhi | te | api | vyathirjaganvāṁso | amanmahi |
godedindra | bodhi | naḥ |
ā | tvā | rambhaṁ | na | jivrayo | rarabhmā | śavasaspate |
uśmasi | tvā | sadhasthā |
stotramindrāya | gāyata | purunṛmṇāya | satvane |
nakiryaṁ | vṛṇvate | yudhi |
abhi | tvā | vṛṣabhā | sute | sutaṁ | sṛjāmi | pītaye |
tṛmpā | vyaśnuhī | madam |
mā | tvā | mūrāviṣyavo | mopahasvānā | dabhan |
mākīṁ | brahmadviṣo | vanaḥ |
iha | tvā | goparīṇasā | mahe | mandantu | rādhase |
saro | gauro | yathā | piba |
yā | vṛtrahā | parāvati | sanā | navā | ca | cucyuve |
tā | saṁsatsu | pra | vocata |
apibatkadruvaḥ | sutamindraḥ | sahasrabāhve |
atrādediṣṭa | pauṁsyam |
satyaṁ | tatturvaśe | yadau | vidāno | ahnavāyyam |
vyānaṭ | turvaṇe | śami |
taraṇiṁ | vo | janānāṁ | tradaṁ | vājasya | gomataḥ |
samānamu | pra | śaṁsiṣam |
ṛbhukṣaṇaṁ | na | vartavoktheṣu | tugryāvṛdham |
indraṁ | some | sacā | sute |
yaḥ | kṛntadidvi | yonyaṁ | triśokāya | giriṁ | pṛthum |
gobhyo | gātuṁ | niretave |
yaddadhiṣe | manasyasi | mandānaḥ | prediyakṣasi |
mā | tatkarindra | mṛḻaya |
dabhraṁ | ciddhi | tvāvataḥ | kṛtaṁ | śṛṇve | adhi | kṣami |
jigātvindra | te | manaḥ |
tavedu | tāḥ | sukīrtayo'sannuta | praśastayaḥ |
yadindra | mṛḻayāsi | naḥ |
mā | naikasminnāgasi | mā | dvayoruta | triṣu |
vadhīrmā | śūra | bhūriṣu |
bibhayā | hi | tvāvatogrādabhiprabhaṅgiṇaḥ |
dasmādahamṛtīṣahaḥ |
mā | sakhyuḥ | śūnamā | vide | mā | putrasya | prabhūvaso |
āvṛtvadbhūtu | te | manaḥ |
ko | nu | maryāmithitaḥ | sakhā | sakhāyamabravīt |
jahā | ko | asmadīṣate |
evāre | vṛṣabhā | sute'sinvanbhūryāvayaḥ |
śvaghnīva | nivatā | caran |
ā | taitā | vacoyujā | harī | gṛbhṇe | sumadrathā |
yadīṁ | brahmabhyeddadaḥ |
bhindhi | viśvāpa | dviṣaḥ | pari | bādho | jahī | mṛdhaḥ |
vasu | spārhaṁ | tadā | bhara |
yadvīḻāvindra | yatsthire | yatparśāne | parābhṛtam |
vasu | spārhaṁ | tadā | bhara |
yasya | te | viśvamānuṣo | bhūrerdattasya | vedati |
vasu | spārhaṁ | tadā | bhara |
tvāvataḥ | purūvaso | vayamindra | praṇetaḥ |
smasi | sthātarharīṇām |
tvāṁ | hi | satyamadrivo | vidma | dātāramiṣām |
vidma | dātāraṁ | rayīṇām |
ā | yasya | te | mahimānaṁ | śatamūte | śatakrato |
gīrbhirgṛṇanti | kāravaḥ |
sunītho | ghā | sa | martyo | yaṁ | maruto | yamaryamā |
mitraḥ | pāntyadruhaḥ |
dadhāno | gomadaśvavatsuvīryamādityajūtaidhate |
sadā | rāyā | puruspṛhā |
tamindraṁ | dānamīmahe | śavasānamabhīrvam |
īśānaṁ | rāyemahe |
tasminhi | santyūtayo | viśvābhīravaḥ | sacā |
tamā | vahantu | saptayaḥ | purūvasuṁ | madāya | harayaḥ | sutam |
yaste | mado | vareṇyo | yendra | vṛtrahantamaḥ |
yādadiḥ | svarnṛbhiryaḥ | pṛtanāsu | duṣṭaraḥ |
yo | duṣṭaro | viśvavāra | śravāyyo | vājeṣvasti | tarutā |
sa | naḥ | śaviṣṭha | savanā | vaso | gahi | gamema | gomati | vraje |
gavyo | ṣu | ṇo | yathā | purāśvayota | rathayā |
varivasya | mahāmaha |
nahi | te | śūra | rādhaso'ntaṁ | vindāmi | satrā |
daśasyā | no | maghavannū | cidadrivo | dhiyo | vājebhirāvitha |
ya | ṛṣvaḥ | śrāvayatsakhā | viśvetsa | veda | janimā | puruṣṭutaḥ |
taṁ | viśve | mānuṣā | yugendraṁ | havante | taviṣaṁ | yatasrucaḥ |
sa | no | vājeṣvavitā | purūvasuḥ | puraḥsthātā | maghavā | vṛtrahā | bhuvat |
abhi | vo | vīramandhaso | madeṣu | gāya | girā | mahā | vicetasam |
indraṁ | nāma | śrutyaṁ | śākinaṁ | vaco | yathā |
dadī | rekṇastanve | dadirvasu | dadirvājeṣu | puruhūta | vājinam |
nūnamatha |
viśveṣāmirajyantaṁ | vasūnāṁ | sāsahvāṁsaṁ | cidasya | varpasaḥ |
kṛpayato | nūnamatyatha |
mahaḥ | su | vo | aramiṣe | stavāmahe | mīḻhuṣe | araṁgamāya | jagmaye |
yajñebhirgīrbhirviśvamanuṣāṁ | marutāmiyakṣasi | gāye | tvā | namasā | girā |
ye | pātayante | ajmabhirgirīṇāṁ | snubhireṣām |
yajñaṁ | mahiṣvaṇīnāṁ | sumnaṁ | tuviṣvaṇīnāṁ | prādhvare |
prabhaṅgaṁ | durmatīnāmindra | śaviṣṭhā | bhara |
rayimasmabhyaṁ | yujyaṁ | codayanmate | jyeṣṭhaṁ | codayanmate |
sanitaḥ | susanitarugra | citra | cetiṣṭha | sūnṛta |
prāsahā | samrāṭ | sahuriṁ | sahantaṁ | bhujyuṁ | vājeṣu | pūrvyam |
ā | saitu | yevadām̐ | adevaḥ | pūrtamādade |
yathā | cidvaśo | aśvyaḥ | pṛthuśravasi | kānīte'syā | vyuṣyādade |
ṣaṣṭiṁ | sahasrāśvyasyāyutāsanamuṣṭrānāṁ | viṁśatiṁ | śatā |
daśa | śyāvīnāṁ | śatā | daśa | tryaruṣīṇāṁ | daśa | gavāṁ | sahasrā |
daśa | śyāvā | ṛdhadrayo | vītavārāsāśavaḥ |
mathrā | nemiṁ | ni | vāvṛtuḥ |
dānāsaḥ | pṛthuśravasaḥ | kānītasya | surādhasaḥ |
rathaṁ | hiraṇyayaṁ | dadanmaṁhiṣṭhaḥ | sūrirabhūdvarṣiṣṭhamakṛta | śravaḥ |
ā | no | vāyo | mahe | tane | yāhi | makhāya | pājase |
vayaṁ | hi | te | cakṛmā | bhūri | dāvane | sadyaścinmahi | dāvane |
yo | aśvebhirvahate | vastosrāstriḥ | sapta | saptatīnām |
ebhiḥ | somebhiḥ | somasudbhiḥ | somapā | dānāya | śukrapūtapāḥ |
yo | memaṁ | cidu | tmanāmandaccitraṁ | dāvane |
araṭve | akṣe | nahuṣe | sukṛtvani | sukṛttarāya | sukratuḥ |
ucathye | vapuṣi | yaḥ | svarāḻuta | vāyo | ghṛtasnāḥ |
aśveṣitaṁ | rajeṣitaṁ | śuneṣitaṁ | prājma | tadidaṁ | nu | tat |
adha | priyamiṣirāya | ṣaṣṭiṁ | sahasrāsanam |
aśvānāminna | vṛṣṇām |
gāvo | na | yūthamupa | yanti | vadhrayopa | mā | yanti | vadhrayaḥ |
adha | yaccārathe | gaṇe | śatamuṣṭrām̐ | acikradat |
adha | śvitneṣu | viṁśatiṁ | śatā |
śataṁ | dāse | balbūthe | viprastarukṣā | dade |
te | te | vāyavime | janā | madantīndragopā | madanti | devagopāḥ |
adha | syā | yoṣaṇā | mahī | pratīcī | vaśamaśvyam |
adhirukmā | vi | nīyate |
mahi | vo | mahatāmavo | varuṇa | mitra | dāśuṣe |
yamādityābhi | druho | rakṣathā | nemaghaṁ | naśadanehaso | votayaḥ | suūtayo | votayaḥ |
vidā | devāghānāmādityāso | apākṛtim |
pakṣā | vayo | yathopari | vyasme | śarma | yacchatānehaso | votayaḥ | suūtayo | votayaḥ |
vyasme | adhi | śarma | tatpakṣā | vayo | na | yantana |
viśvāni | viśvavedaso | varūthyā | manāmahe'nehaso | votayaḥ | suūtayo | votayaḥ |
yasmārāsata | kṣayaṁ | jīvātuṁ | ca | pracetasaḥ |
manorviśvasya | ghedimādityā | rāyeśate'nehaso | votayaḥ | suūtayo | votayaḥ |
pari | ṇo | vṛṇajannaghā | durgāṇi | rathyo | yathā |
syāmedindrasya | śarmaṇyādityānāmutāvasyanehaso | votayaḥ | suūtayo | votayaḥ |
parihvṛtedanā | jano | yuṣmādattasya | vāyati |
devādabhramāśa | vo | yamādityāhetanānehaso | votayaḥ | suūtayo | votayaḥ |
na | taṁ | tigmaṁ | cana | tyajo | na | drāsadabhi | taṁ | guru |
yasmo | śarma | saprathādityāso | arādhvamanehaso | votayaḥ | suūtayo | votayaḥ |
yuṣme | devāpi | ṣmasi | yudhyanteva | varmasu |
yūyaṁ | maho | nainaso | yūyamarbhāduruṣyatānehaso | votayaḥ | suūtayo | votayaḥ |
aditirnoruṣyatvaditiḥ | śarma | yacchatu |
mātā | mitrasya | revato'ryamṇo | varuṇasya | cānehaso | votayaḥ | suūtayo | votayaḥ |
yaddevāḥ | śarma | śaraṇaṁ | yadbhadraṁ | yadanāturam |
tridhātu | yadvarūthyaṁ | tadasmāsu | vi | yantanānehaso | votayaḥ | suūtayo | votayaḥ |
ādityāva | hi | khyatādhi | kūlādiva | spaśaḥ |
sutīrthamarvato | yathānu | no | neṣathā | sugamanehaso | votayaḥ | suūtayo | votayaḥ |
neha | bhadraṁ | rakṣasvine | nāvayai | nopayota |
gave | ca | bhadraṁ | dhenave | vīrāya | ca | śravasyate'nehaso | votayaḥ | suūtayo | votayaḥ |
yadāviryadapīcyaṁ | devāso | asti | duṣkṛtam |
trite | tadviśvamāptyāre | asmaddadhātanānehaso | votayaḥ | suūtayo | votayaḥ |
yacca | goṣu | duṣṣvapnyaṁ | yaccāsme | duhitardivaḥ |
tritāya | tadvibhāvaryāptyāya | parā | vahānehaso | votayaḥ | suūtayo | votayaḥ |
niṣkaṁ | vā | ghā | kṛṇavate | srajaṁ | vā | duhitardivaḥ |
trite | duṣṣvapnyaṁ | sarvamāptye | pari | dadmasyanehaso | votayaḥ | suūtayo | votayaḥ |
tadannāya | tadapase | taṁ | bhāgamupaseduṣe |
tritāya | ca | dvitāya | coṣo | duṣṣvapnyaṁ | vahānehaso | votayaḥ | suūtayo | votayaḥ |
yathā | kalāṁ | yathā | śaphaṁ | yatha | ṛṇaṁ | saṁnayāmasi |
evā | duṣṣvapnyaṁ | sarvamāptye | saṁ | nayāmasyanehaso | votayaḥ | suūtayo | votayaḥ |
ajaiṣmādyāsanāma | cābhūmānāgaso | vayam |
uṣo | yasmādduṣṣvapnyādabhaiṣmāpa | taducchatvanehaso | votayaḥ | suūtayo | votayaḥ |
svādorabhakṣi | vayasaḥ | sumedhāḥ | svādhyo | varivovittarasya |
viśve | yaṁ | devota | martyāso | madhu | bruvanto | abhi | saṁcaranti |
antaśca | prāgāditirbhavāsyavayātā | haraso | daivyasya |
indavindrasya | sakhyaṁ | juṣāṇaḥ | śrauṣṭīva | dhuramanu | rāya | ṛdhyāḥ |
apāma | somamamṛtābhūmāganma | jyotiravidāma | devān |
kiṁ | nūnamasmānkṛṇavadarātiḥ | kimu | dhūrtiramṛta | martyasya |
śaṁ | no | bhava | hṛdā | pītendo | piteva | soma | sūnave | suśevaḥ |
sakheva | sakhyoruśaṁsa | dhīraḥ | pra | ṇāyurjīvase | soma | tārīḥ |
ime | mā | pītā | yaśasoruṣyavo | rathaṁ | na | gāvaḥ | samanāha | parvasu |
te | mā | rakṣantu | visrasaścaritrāduta | mā | srāmādyavayantvindavaḥ |
agniṁ | na | mā | mathitaṁ | saṁ | didīpaḥ | pra | cakṣaya | kṛṇuhi | vasyaso | naḥ |
athā | hi | te | madā | soma | manye | revām̐ | iva | pra | carā | puṣṭimaccha |
iṣireṇa | te | manasā | sutasya | bhakṣīmahi | pitryasyeva | rāyaḥ |
soma | rājanpra | ṇāyūṁṣi | tārīrahānīva | sūryo | vāsarāṇi |
soma | rājanmṛḻayā | naḥ | svasti | tava | smasi | vratyāstasya | viddhi |
alarti | dakṣota | manyurindo | mā | no | aryo | anukāmaṁ | parā | dāḥ |
tvaṁ | hi | nastanvaḥ | soma | gopā | gātregātre | niṣasatthā | nṛcakṣāḥ |
yatte | vayaṁ | pramināma | vratāni | sa | no | mṛḻa | suṣakhā | deva | vasyaḥ |
ṛdūdareṇa | sakhyā | saceya | yo | mā | na | riṣyeddharyaśva | pītaḥ |
ayaṁ | yaḥ | somo | nyadhāyyasme | tasmendraṁ | pratiramemyāyuḥ |
apa | tyāsthuranirā | amīvā | niratrasantamiṣīcīrabhaiṣuḥ |
ā | somo | asmām̐ | aruhadvihāyāganma | yatra | pratirantāyuḥ |
yo | nenduḥ | pitaro | hṛtsu | pīto'martyo | martyām̐ | āviveśa |
tasmai | somāya | haviṣā | vidhema | mṛḻīke | asya | sumatau | syāma |
tvaṁ | soma | pitṛbhiḥ | saṁvidāno'nu | dyāvāpṛthivī | ā | tatantha |
tasmai | tendo | haviṣā | vidhema | vayaṁ | syāma | patayo | rayīṇām |
trātāro | devādhi | vocatā | no | mā | no | nidreśata | mota | jalpiḥ |
vayaṁ | somasya | viśvaha | priyāsaḥ | suvīrāso | vidathamā | vadema |
tvaṁ | naḥ | soma | viśvato | vayodhāstvaṁ | svarvidā | viśā | nṛcakṣāḥ |
tvaṁ | nenda | ūtibhiḥ | sajoṣāḥ | pāhi | paścātāduta | vā | purastāt |
abhi | pra | vaḥ | surādhasamindramarca | yathā | vide |
yo | jaritṛbhyo | maghavā | purūvasuḥ | sahasreṇeva | śikṣati |
śatānīkeva | pra | jigāti | dhṛṣṇuyā | hanti | vṛtrāṇi | dāśuṣe |
gireriva | pra | rasāsya | pinvire | datrāṇi | purubhojasaḥ |
ā | tvā | sutāsendavo | madā | yendra | girvaṇaḥ |
āpo | na | vajrinnanvokyaṁ | saraḥ | pṛṇanti | śūra | rādhase |
anehasaṁ | prataraṇaṁ | vivakṣaṇaṁ | madhvaḥ | svādiṣṭhamīṁ | piba |
ā | yathā | mandasānaḥ | kirāsi | naḥ | pra | kṣudreva | tmanā | dhṛṣat |
ā | naḥ | stomamupa | dravaddhiyāno | aśvo | na | sotṛbhiḥ |
yaṁ | te | svadhāvantsvadayanti | dhenavendra | kaṇveṣu | rātayaḥ |
ugraṁ | na | vīraṁ | namasopa | sedima | vibhūtimakṣitāvasum |
udrīva | vajrinnavato | na | siñcate | kṣarantīndra | dhītayaḥ |
yaddha | nūnaṁ | yadvā | yajñe | yadvā | pṛthivyāmadhi |
ato | no | yajñamāśubhirmahematogra | ugrebhirā | gahi |
ajirāso | harayo | ye | tāśavo | vāteva | prasakṣiṇaḥ |
yebhirapatyaṁ | manuṣaḥ | parīyase | yebhirviśvaṁ | svardṛśe |
etāvatastemaha | indra | sumnasya | gomataḥ |
yathā | prāvo | maghavanmedhyātithiṁ | yathā | nīpātithiṁ | dhane |
yathā | kaṇve | maghavantrasadasyavi | yathā | pakthe | daśavraje |
yathā | gośarye | asanorṛjiśvanīndra | gomaddhiraṇyavat |
pra | su | śrutaṁ | surādhasamarcā | śakramabhiṣṭaye |
yaḥ | sunvate | stuvate | kāmyaṁ | vasu | sahasreṇeva | maṁhate |
śatānīkā | hetayo | asya | duṣṭarendrasya | samiṣo | mahīḥ |
girirna | bhujmā | maghavatsu | pinvate | yadīṁ | sutāmandiṣuḥ |
yadīṁ | sutāsendavo'bhi | priyamamandiṣuḥ |
āpo | na | dhāyi | savanaṁ | mā | vaso | dughevopa | dāśuṣe |
anehasaṁ | vo | havamānamūtaye | madhvaḥ | kṣaranti | dhītayaḥ |
ā | tvā | vaso | havamānāsendava | upa | stotreṣu | dadhire |
ā | naḥ | some | svadhvareyāno | atyo | na | tośate |
yaṁ | te | svadāvantsvadanti | gūrtayaḥ | paure | chandayase | havam |
pra | vīramugraṁ | viviciṁ | dhanaspṛtaṁ | vibhūtiṁ | rādhaso | mahaḥ |
udrīva | vajrinnavato | vasutvanā | sadā | pīpetha | dāśuṣe |
yaddha | nūnaṁ | parāvati | yadvā | pṛthivyāṁ | divi |
yujānendra | haribhirmahemata | ṛṣva | ṛṣvebhirā | gahi |
rathirāso | harayo | ye | te | asridhaujo | vātasya | piprati |
yebhirni | dasyuṁ | manuṣo | nighoṣayo | yebhiḥ | svaḥ | parīyase |
etāvataste | vaso | vidyāma | śūra | navyasaḥ |
yathā | prāvaitaśaṁ | kṛtvye | dhane | yathā | vaśaṁ | daśavraje |
yathā | kaṇve | maghavanmedhe | adhvare | dīrghanīthe | damūnasi |
yathā | gośarye | asiṣāso | adrivo | mayi | gotraṁ | hariśriyam |
yathā | manau | sāṁvaraṇau | somamindrāpibaḥ | sutam |
nīpātithau | maghavanmedhyātithau | puṣṭigau | śruṣṭigau | sacā |
pārṣadvāṇaḥ | praskaṇvaṁ | samasādayacchayānaṁ | jivrimuddhitam |
sahasrāṇyasiṣāsadgavāmṛṣistvoto | dasyave | vṛkaḥ |
yokthebhirna | vindhate | cikidya | ṛṣicodanaḥ |
indraṁ | tamacchā | vada | navyasyā | matyariṣyantaṁ | na | bhojase |
yasmārkaṁ | saptaśīrṣāṇamānṛcustridhātumuttame | pade |
sa | tvimā | viśvā | bhuvanāni | cikradadādijjaniṣṭa | pauṁsyam |
yo | no | dātā | vasūnāmindraṁ | taṁ | hūmahe | vayam |
vidmā | hyasya | sumatiṁ | navīyasīṁ | gamema | gomati | vraje |
yasmai | tvaṁ | vaso | dānāya | śikṣasi | sa | rāyaspoṣamaśnute |
taṁ | tvā | vayaṁ | maghavannindra | girvaṇaḥ | sutāvanto | havāmahe |
kadā | cana | starīrasi | nendra | saścasi | dāśuṣe |
upopennu | maghavanbhūyennu | te | dānaṁ | devasya | pṛcyate |
pra | yo | nanakṣe | abhyojasā | kriviṁ | vadhaiḥ | śuṣṇaṁ | nighoṣayan |
yadedastambhītprathayannamūṁ | divamādijjaniṣṭa | pārthivaḥ |
yasyāyaṁ | viśvāryo | dāsaḥ | śevadhipāriḥ |
tiraścidarye | ruśame | parīravi | tubhyetso | ajyate | rayiḥ |
turaṇyavo | madhumantaṁ | ghṛtaścutaṁ | viprāso | arkamānṛcuḥ |
asme | rayiḥ | paprathe | vṛṣṇyaṁ | śavo'sme | suvānāsendavaḥ |
yathā | manau | vivasvati | somaṁ | śakrāpibaḥ | sutam |
yathā | trite | chandendra | jujoṣasyāyau | mādayase | sacā |
pṛṣadhre | medhye | mātariśvanīndra | suvāne | amandathāḥ |
yathā | somaṁ | daśaśipre | daśoṇye | syūmaraśmāvṛjūnasi |
yokthā | kevalā | dadhe | yaḥ | somaṁ | dhṛṣitāpibat |
yasmai | viṣṇustrīṇi | padā | vicakramopa | mitrasya | dharmabhiḥ |
yasya | tvamindra | stomeṣu | cākano | vāje | vājiñchatakrato |
taṁ | tvā | vayaṁ | sudughāmiva | goduho | juhūmasi | śravasyavaḥ |
yo | no | dātā | sa | naḥ | pitā | mahām̐ | ugreśānakṛt |
ayāmannugro | maghavā | purūvasurgoraśvasya | pra | dātu | naḥ |
yasmai | tvaṁ | vaso | dānāya | maṁhase | sa | rāyaspoṣaminvati |
vasūyavo | vasupatiṁ | śatakratuṁ | stomairindraṁ | havāmahe |
kadā | cana | pra | yucchasyubhe | ni | pāsi | janmanī |
turīyāditya | havanaṁ | tendriyamā | tasthāvamṛtaṁ | divi |
yasmai | tvaṁ | maghavannindra | girvaṇaḥ | śikṣo | śikṣasi | dāśuṣe |
asmākaṁ | girota | suṣṭutiṁ | vaso | kaṇvavacchṛṇudhī | havam |
astāvi | manma | pūrvyaṁ | brahmendrāya | vocata |
pūrvīrṛtasya | bṛhatīranūṣata | stoturmedhāsṛkṣata |
samindro | rāyo | bṛhatīradhūnuta | saṁ | kṣoṇī | samu | sūryam |
saṁ | śukrāsaḥ | śucayaḥ | saṁ | gavāśiraḥ | somendramamandiṣuḥ |
upamaṁ | tvā | maghonāṁ | jyeṣṭhaṁ | ca | vṛṣabhāṇām |
pūrbhittamaṁ | maghavannindra | govidamīśānaṁ | rāyemahe |
yāyuṁ | kutsamatithigvamardayo | vāvṛdhāno | divedive |
taṁ | tvā | vayaṁ | haryaśvaṁ | śatakratuṁ | vājayanto | havāmahe |
ā | no | viśveṣāṁ | rasaṁ | madhvaḥ | siñcantvadrayaḥ |
ye | parāvati | sunvire | janeṣvā | ye | arvāvatīndavaḥ |
viśvā | dveṣāṁsi | jahi | cāva | cā | kṛdhi | viśve | sanvantvā | vasu |
śīṣṭeṣu | citte | madirāso | aṁśavo | yatrā | somasya | tṛmpasi |
indra | nedīyaidihi | mitamedhābhirūtibhiḥ |
ā | śaṁtama | śaṁtamābhirabhiṣṭibhirā | svāpe | svāpibhiḥ |
ājituraṁ | satpatiṁ | viśvacarṣaṇiṁ | kṛdhi | prajāsvābhagam |
pra | sū | tirā | śacībhirye | tokthinaḥ | kratuṁ | punatānuṣak |
yaste | sādhiṣṭho'vase | te | syāma | bhareṣu | te |
vayaṁ | hotrābhiruta | devahūtibhiḥ | sasavāṁso | manāmahe |
ahaṁ | hi | te | harivo | brahma | vājayurājiṁ | yāmi | sadotibhiḥ |
tvāmideva | tamame | samaśvayurgavyuragre | mathīnām |
etattendra | vīryaṁ | gīrbhirgṛṇanti | kāravaḥ |
te | stobhantorjamāvanghṛtaścutaṁ | paurāso | nakṣandhītibhiḥ |
nakṣantendramavase | sukṛtyayā | yeṣāṁ | suteṣu | mandase |
yathā | saṁvarte | amado | yathā | kṛśaivāsme | indra | matsva |
ā | no | viśve | sajoṣaso | devāso | gantanopa | naḥ |
vasavo | rudrāvase | nā | gamañchṛṇvantu | maruto | havam |
pūṣā | viṣṇurhavanaṁ | me | sarasvatyavantu | sapta | sindhavaḥ |
āpo | vātaḥ | parvatāso | vanaspatiḥ | śṛṇotu | pṛthivī | havam |
yadindra | rādho | asti | te | māghonaṁ | maghavattama |
tena | no | bodhi | sadhamādyo | vṛdhe | bhago | dānāya | vṛtrahan |
ājipate | nṛpate | tvamiddhi | no | vājā | vakṣi | sukrato |
vītī | hotrābhiruta | devavītibhiḥ | sasavāṁso | vi | śṛṇvire |
santi | hyaryāśiṣa | indrāyurjanānām |
asmānnakṣasva | maghavannupāvase | dhukṣasva | pipyuṣīmiṣam |
vayaṁ | tendra | stomebhirvidhema | tvamasmākaṁ | śatakrato |
mahi | sthūraṁ | śaśayaṁ | rādho | ahrayaṁ | praskaṇvāya | ni | tośaya |
bhūrīdindrasya | vīryaṁ | vyakhyamabhyāyati |
rādhaste | dasyave | vṛka |
śataṁ | śvetāsokṣaṇo | divi | tāro | na | rocante |
mahnā | divaṁ | na | tastabhuḥ |
śataṁ | veṇūñchataṁ | śunaḥ | śataṁ | carmāṇi | mlātāni |
śataṁ | me | balbajastukāruṣīṇāṁ | catuḥśatam |
sudevāḥ | stha | kāṇvāyanā | vayovayo | vicarantaḥ |
aśvāso | na | caṅkramata |
āditsāptasya | carkirannānūnasya | mahi | śravaḥ |
śyāvīratidhvasanpathaścakṣuṣā | cana | saṁnaśe |
prati | te | dasyave | vṛka | rādho | adarśyahrayam |
dyaurna | prathinā | śavaḥ |
daśa | mahyaṁ | pautakrataḥ | sahasrā | dasyave | vṛkaḥ |
nityādrāyo | amaṁhata |
śataṁ | me | gardabhānāṁ | śatamūrṇāvatīnām |
śataṁ | dāsām̐ | ati | srajaḥ |
tatro | api | prāṇīyata | pūtakratāyai | vyaktā |
aśvānāminna | yūthyām |
acetyagniścikiturhavyavāṭ | sa | sumadrathaḥ |
agniḥ | śukreṇa | śociṣā | bṛhatsūro | arocata | divi | sūryo | arocata |
yuvaṁ | devā | kratunā | pūrvyeṇa | yuktā | rathena | taviṣaṁ | yajatrā |
āgacchataṁ | nāsatyā | śacībhiridaṁ | tṛtīyaṁ | savanaṁ | pibāthaḥ |
yuvāṁ | devāstrayaikādaśāsaḥ | satyāḥ | satyasya | dadṛśe | purastāt |
asmākaṁ | yajñaṁ | savanaṁ | juṣāṇā | pātaṁ | somamaśvinā | dīdyagnī |
panāyyaṁ | tadaśvinā | kṛtaṁ | vāṁ | vṛṣabho | divo | rajasaḥ | pṛthivyāḥ |
sahasraṁ | śaṁsota | ye | gaviṣṭau | sarvām̐ | ittām̐ | upa | yātā | pibadhyai |
ayaṁ | vāṁ | bhāgo | nihito | yajatremā | giro | nāsatyopa | yātam |
pibataṁ | somaṁ | madhumantamasme | pra | dāśvāṁsamavataṁ | śacībhiḥ |
yamṛtvijo | bahudhā | kalpayantaḥ | sacetaso | yajñamimaṁ | vahanti |
yo | anūcāno | brāhmaṇo | yuktāsītkā | svittatra | yajamānasya | saṁvit |
ekaivāgnirbahudhā | samiddhaikaḥ | sūryo | viśvamanu | prabhūtaḥ |
ekaivoṣāḥ | sarvamidaṁ | vi | bhātyekaṁ | vedaṁ | vi | babhūva | sarvam |
jyotiṣmantaṁ | ketumantaṁ | tricakraṁ | sukhaṁ | rathaṁ | suṣadaṁ | bhūrivāram |
citrāmaghā | yasya | yoge'dhijajñe | taṁ | vāṁ | huve | ati | riktaṁ | pibadhyai |
imāni | vāṁ | bhāgadheyāni | sisratendrāvaruṇā | pra | mahe | suteṣu | vām |
yajñeyajñe | ha | savanā | bhuraṇyatho | yatsunvate | yajamānāya | śikṣathaḥ |
niṣṣidhvarīroṣadhīrāpāstāmindrāvaruṇā | mahimānamāśata |
yā | sisratū | rajasaḥ | pāre | adhvano | yayoḥ | śatrurnakirādevauhate |
satyaṁ | tadindrāvaruṇā | kṛśasya | vāṁ | madhvormiṁ | duhate | sapta | vāṇīḥ |
tābhirdāśvāṁsamavataṁ | śubhaspatī | yo | vāmadabdho | abhi | pāti | cittibhiḥ |
ghṛtapruṣaḥ | saumyā | jīradānavaḥ | sapta | svasāraḥ | sadana | ṛtasya |
yā | ha | vāmindrāvaruṇā | ghṛtaścutastābhirdhattaṁ | yajamānāya | śikṣatam |
avocāma | mahate | saubhagāya | satyaṁ | tveṣābhyāṁ | mahimānamindriyam |
asmāntsvindrāvaruṇā | ghṛtaścutastribhiḥ | sāptebhiravataṁ | śubhaspatī |
indrāvaruṇā | yadṛṣibhyo | manīṣāṁ | vāco | matiṁ | śrutamadattamagre |
yāni | sthānānyasṛjanta | dhīrā | yajñaṁ | tanvānāstapasābhyapaśyam |
indrāvaruṇā | saumanasamadṛptaṁ | rāyaspoṣaṁ | yajamāneṣu | dhattam |
prajāṁ | puṣṭiṁ | bhūtimasmāsu | dhattaṁ | dīrghāyutvāya | pra | tirataṁ | nāyuḥ |
agnā | yāhyagnibhirhotāraṁ | tvā | vṛṇīmahe |
ā | tvāmanaktu | prayatā | haviṣmatī | yajiṣṭhaṁ | barhirāsade |
acchā | hi | tvā | sahasaḥ | sūno | aṅgiraḥ | srucaścarantyadhvare |
ūrjo | napātaṁ | ghṛtakeśamīmahe'gniṁ | yajñeṣu | pūrvyam |
agne | kavirvedhāsi | hotā | pāvaka | yakṣyaḥ |
mandro | yajiṣṭho | adhvareṣvīḍyo | viprebhiḥ | śukra | manmabhiḥ |
adroghamā | vahośato | yaviṣṭhya | devām̐ | ajasra | vītaye |
abhi | prayāṁsi | sudhitā | vaso | gahi | mandasva | dhītibhirhitaḥ |
tvamitsaprathāsyagne | trātarṛtaskaviḥ |
tvāṁ | viprāsaḥ | samidhāna | dīdivā | vivāsanti | vedhasaḥ |
śocā | śociṣṭha | dīdihi | viśe | mayo | rāsva | stotre | mahām̐ | asi |
devānāṁ | śarmanmama | santu | sūrayaḥ | śatrūṣāhaḥ | svagnayaḥ |
yathā | cidvṛddhamatasamagne | saṁjūrvasi | kṣami |
evā | daha | mitramaho | yo | asmadhrugdurmanmā | kaśca | venati |
mā | no | martāya | ripave | rakṣasvine | māghaśaṁsāya | rīradhaḥ |
asredhadbhistaraṇibhiryaviṣṭhya | śivebhiḥ | pāhi | pāyubhiḥ |
pāhi | no | agnaikayā | pāhyuta | dvitīyayā |
pāhi | gīrbhistisṛbhirūrjāṁ | pate | pāhi | catasṛbhirvaso |
pāhi | viśvasmādrakṣaso | arāvṇaḥ | pra | sma | vājeṣu | no'va |
tvāmiddhi | nediṣṭhaṁ | devatātayāpiṁ | nakṣāmahe | vṛdhe |
ā | no | agne | vayovṛdhaṁ | rayiṁ | pāvaka | śaṁsyam |
rāsvā | ca | nopamāte | puruspṛhaṁ | sunītī | svayaśastaram |
yena | vaṁsāma | pṛtanāsu | śardhatastaranto | aryādiśaḥ |
sa | tvaṁ | no | vardha | prayasā | śacīvaso | jinvā | dhiyo | vasuvidaḥ |
śiśāno | vṛṣabho | yathāgniḥ | śṛṅge | davidhvat |
tigmāsya | hanavo | na | pratidhṛṣe | sujambhaḥ | sahaso | yahuḥ |
nahi | te | agne | vṛṣabha | pratidhṛṣe | jambhāso | yadvitiṣṭhase |
sa | tvaṁ | no | hotaḥ | suhutaṁ | haviṣkṛdhi | vaṁsvā | no | vāryā | puru |
śeṣe | vaneṣu | mātroḥ | saṁ | tvā | martāsendhate |
atandro | havyā | vahasi | haviṣkṛtādiddeveṣu | rājasi |
sapta | hotārastamidīḻate | tvāgne | sutyajamahrayam |
bhinatsyadriṁ | tapasā | vi | śociṣā | prāgne | tiṣṭha | janām̐ | ati |
agnimagniṁ | vo | adhriguṁ | huvema | vṛktabarhiṣaḥ |
agniṁ | hitaprayasaḥ | śaśvatīṣvā | hotāraṁ | carṣaṇīnām |
ketena | śarmantsacate | suṣāmaṇyagne | tubhyaṁ | cikitvanā |
iṣaṇyayā | naḥ | pururūpamā | bhara | vājaṁ | nediṣṭhamūtaye |
agne | jaritarviśpatistepāno | deva | rakṣasaḥ |
aproṣivāngṛhapatirmahām̐ | asi | divaspāyurduroṇayuḥ |
mā | no | rakṣā | veśīdāghṛṇīvaso | mā | yāturyātumāvatām |
parogavyūtyanirāmapa | kṣudhamagne | sedha | rakṣasvinaḥ |
ubhayaṁ | śṛṇavacca | nendro | arvāgidaṁ | vacaḥ |
satrācyā | maghavā | somapītaye | dhiyā | śaviṣṭhā | gamat |
taṁ | hi | svarājaṁ | vṛṣabhaṁ | tamojase | dhiṣaṇe | niṣṭatakṣatuḥ |
utopamānāṁ | prathamo | ni | ṣīdasi | somakāmaṁ | hi | te | manaḥ |
ā | vṛṣasva | purūvaso | sutasyendrāndhasaḥ |
vidmā | hi | tvā | harivaḥ | pṛtsu | sāsahimadhṛṣṭaṁ | ciddadhṛṣvaṇim |
aprāmisatya | maghavantathedasadindra | kratvā | yathā | vaśaḥ |
sanema | vājaṁ | tava | śiprinnavasā | makṣū | cidyanto | adrivaḥ |
śagdhyū | ṣu | śacīpatendra | viśvābhirūtibhiḥ |
bhagaṁ | na | hi | tvā | yaśasaṁ | vasuvidamanu | śūra | carāmasi |
pauro | aśvasya | purukṛdgavāmasyutso | deva | hiraṇyayaḥ |
nakirhi | dānaṁ | parimardhiṣattve | yadyadyāmi | tadā | bhara |
tvaṁ | hyehi | cerave | vidā | bhagaṁ | vasuttaye |
udvāvṛṣasva | maghavangaviṣṭayodindrāśvamiṣṭaye |
tvaṁ | purū | sahasrāṇi | śatāni | ca | yūthā | dānāya | maṁhase |
ā | puraṁdaraṁ | cakṛma | vipravacasendraṁ | gāyanto'vase |
avipro | vā | yadavidhadvipro | vendra | te | vacaḥ |
sa | pra | mamandattvāyā | śatakrato | prācāmanyo | ahaṁsana |
ugrabāhurmrakṣakṛtvā | puraṁdaro | yadi | me | śṛṇavaddhavam |
vasūyavo | vasupatiṁ | śatakratuṁ | stomairindraṁ | havāmahe |
na | pāpāso | manāmahe | nārāyāso | na | jaḻhavaḥ |
yadinnvindraṁ | vṛṣaṇaṁ | sacā | sute | sakhāyaṁ | kṛṇavāmahai |
ugraṁ | yuyujma | pṛtanāsu | sāsahimṛṇakātimadābhyam |
vedā | bhṛmaṁ | citsanitā | rathītamo | vājinaṁ | yamidū | naśat |
yatendra | bhayāmahe | tato | no | abhayaṁ | kṛdhi |
maghavañchagdhi | tava | tannotibhirvi | dviṣo | vi | mṛdho | jahi |
tvaṁ | hi | rādhaspate | rādhaso | mahaḥ | kṣayasyāsi | vidhataḥ |
taṁ | tvā | vayaṁ | maghavannindra | girvaṇaḥ | sutāvanto | havāmahe |
indraḥ | spaḻuta | vṛtrahā | paraspā | no | vareṇyaḥ |
sa | no | rakṣiṣaccaramaṁ | sa | madhyamaṁ | sa | paścātpātu | naḥ | puraḥ |
tvaṁ | naḥ | paścādadharāduttarātpurendra | ni | pāhi | viśvataḥ |
āre | asmatkṛṇuhi | daivyaṁ | bhayamāre | hetīradevīḥ |
adyādyā | śvaḥśvendra | trāsva | pare | ca | naḥ |
viśvā | ca | no | jaritṝntsatpate | ahā | divā | naktaṁ | ca | rakṣiṣaḥ |
prabhaṅgī | śūro | maghavā | tuvīmaghaḥ | saṁmiślo | viryāya | kam |
ubhā | te | bāhū | vṛṣaṇā | śatakrato | ni | yā | vajraṁ | mimikṣatuḥ |
pro | asmopastutiṁ | bharatā | yajjujoṣati |
ukthairindrasya | māhinaṁ | vayo | vardhanti | somino | bhadrendrasya | rātayaḥ |
ayujo | asamo | nṛbhirekaḥ | kṛṣṭīrayāsyaḥ |
pūrvīrati | pra | vāvṛdhe | viśvā | jātānyojasā | bhadrendrasya | rātayaḥ |
ahitena | cidarvatā | jīradānuḥ | siṣāsati |
pravācyamindra | tattava | vīryāṇi | kariṣyato | bhadrendrasya | rātayaḥ |
ā | yāhi | kṛṇavāma | tendra | brahmāṇi | vardhanā |
yebhiḥ | śaviṣṭha | cākano | bhadramiha | śravasyate | bhadrendrasya | rātayaḥ |
dhṛṣataściddhṛṣanmanaḥ | kṛṇoṣīndra | yattvam |
tīvraiḥ | somaiḥ | saparyato | namobhiḥ | pratibhūṣato | bhadrendrasya | rātayaḥ |
ava | caṣṭa | ṛcīṣamo'vatām̐ | iva | mānuṣaḥ |
juṣṭvī | dakṣasya | sominaḥ | sakhāyaṁ | kṛṇute | yujaṁ | bhadrendrasya | rātayaḥ |
viśve | tendra | vīryaṁ | devānu | kratuṁ | daduḥ |
bhuvo | viśvasya | gopatiḥ | puruṣṭuta | bhadrendrasya | rātayaḥ |
gṛṇe | tadindra | te | śavopamaṁ | devatātaye |
yaddhaṁsi | vṛtramojasā | śacīpate | bhadrendrasya | rātayaḥ |
samaneva | vapuṣyataḥ | kṛṇavanmānuṣā | yugā |
vide | tadindraścetanamadha | śruto | bhadrendrasya | rātayaḥ |
ujjātamindra | te | śavottvāmuttava | kratum |
bhūrigo | bhūri | vāvṛdhurmaghavantava | śarmaṇi | bhadrendrasya | rātayaḥ |
ahaṁ | ca | tvaṁ | ca | vṛtrahantsaṁ | yujyāva | sanibhyā |
arātīvā | cidadrivo'nu | nau | śūra | maṁsate | bhadrendrasya | rātayaḥ |
satyamidvo | taṁ | vayamindraṁ | stavāma | nānṛtam |
mahām̐ | asunvato | vadho | bhūri | jyotīṁṣi | sunvato | bhadrendrasya | rātayaḥ |
sa | pūrvyo | mahānāṁ | venaḥ | kratubhirānaje |
yasya | dvārā | manuṣpitā | deveṣu | dhiyānaje |
divo | mānaṁ | notsadantsomapṛṣṭhāso | adrayaḥ |
ukthā | brahma | ca | śaṁsyā |
sa | vidvām̐ | aṅgirobhyendro | gāvṛṇodapa |
stuṣe | tadasya | pauṁsyam |
sa | pratnathā | kavivṛdhendro | vākasya | vakṣaṇiḥ |
śivo | arkasya | homanyasmatrā | gantvavase |
ādū | nu | te | anu | kratuṁ | svāhā | varasya | yajyavaḥ |
śvātramarkānūṣatendra | gotrasya | dāvane |
indre | viśvāni | vīryā | kṛtāni | kartvāni | ca |
yamarkādhvaraṁ | viduḥ |
yatpāñcajanyayā | viśendre | ghoṣāsṛkṣata |
astṛṇādbarhaṇā | vipo'ryo | mānasya | sa | kṣayaḥ |
iyamu | te | anuṣṭutiścakṛṣe | tāni | pauṁsyā |
prāvaścakrasya | vartanim |
asya | vṛṣṇo | vyodanoru | kramiṣṭa | jīvase |
yavaṁ | na | paśvā | dade |
taddadhānāvasyavo | yuṣmābhirdakṣapitaraḥ |
syāma | marutvato | vṛdhe |
baḻṛtviyāya | dhāmna | ṛkvabhiḥ | śūra | nonumaḥ |
jeṣāmendra | tvayā | yujā |
asme | rudrā | mehanā | parvatāso | vṛtrahatye | bharahūtau | sajoṣāḥ |
yaḥ | śaṁsate | stuvate | dhāyi | pajrendrajyeṣṭhā | asmām̐ | avantu | devāḥ |
uttvā | mandantu | stomāḥ | kṛṇuṣva | rādho | adrivaḥ |
ava | brahmadviṣo | jahi |
padā | paṇīm̐rarādhaso | ni | bādhasva | mahām̐ | asi |
nahi | tvā | kaścana | prati |
tvamīśiṣe | sutānāmindra | tvamasutānām |
tvaṁ | rājā | janānām |
ehi | prehi | kṣayo | divyāghoṣañcarṣaṇīnām |
obhe | pṛṇāsi | rodasī |
tyaṁ | citparvataṁ | giriṁ | śatavantaṁ | sahasriṇam |
vi | stotṛbhyo | rurojitha |
vayamu | tvā | divā | sute | vayaṁ | naktaṁ | havāmahe |
asmākaṁ | kāmamā | pṛṇa |
kva | sya | vṛṣabho | yuvā | tuvigrīvo | anānataḥ |
brahmā | kastaṁ | saparyati |
kasya | svitsavanaṁ | vṛṣā | jujuṣvām̐ | ava | gacchati |
indraṁ | ko | svidā | cake |
kaṁ | te | dānāsakṣata | vṛtrahankaṁ | suvīryā |
ukthe | ko | svidantamaḥ |
ayaṁ | te | mānuṣe | jane | somaḥ | pūruṣu | sūyate |
tasyehi | pra | dravā | piba |
ayaṁ | te | śaryaṇāvati | suṣomāyāmadhi | priyaḥ |
ārjīkīye | madintamaḥ |
tamadya | rādhase | mahe | cāruṁ | madāya | ghṛṣvaye |
ehīmindra | dravā | piba |
yadindra | prāgapāgudaṅnyagvā | hūyase | nṛbhiḥ |
ā | yāhi | tūyamāśubhiḥ |
yadvā | prasravaṇe | divo | mādayāse | svarṇare |
yadvā | samudre | andhasaḥ |
ā | tvā | gīrbhirmahāmuruṁ | huve | gāmiva | bhojase |
indra | somasya | pītaye |
ā | tendra | mahimānaṁ | harayo | deva | te | mahaḥ |
rathe | vahantu | bibhrataḥ |
indra | gṛṇīṣo | stuṣe | mahām̐ | ugreśānakṛt |
ehi | naḥ | sutaṁ | piba |
sutāvantastvā | vayaṁ | prayasvanto | havāmahe |
idaṁ | no | barhirāsade |
yacciddhi | śaśvatāmasīndra | sādhāraṇastvam |
taṁ | tvā | vayaṁ | havāmahe |
idaṁ | te | somyaṁ | madhvadhukṣannadribhirnaraḥ |
juṣāṇendra | tatpiba |
viśvām̐ | aryo | vipaścito'ti | khyastūyamā | gahi |
asme | dhehi | śravo | bṛhat |
dātā | me | pṛṣatīnāṁ | rājā | hiraṇyavīnām |
mā | devā | maghavā | riṣat |
sahasre | pṛṣatīnāmadhi | ścandraṁ | bṛhatpṛthu |
śukraṁ | hiraṇyamā | dade |
napāto | durgahasya | me | sahasreṇa | surādhasaḥ |
śravo | deveṣvakrata |
tarobhirvo | vidadvasumindraṁ | sabādhotaye |
bṛhadgāyantaḥ | sutasome | adhvare | huve | bharaṁ | na | kāriṇam |
na | yaṁ | dudhrā | varante | na | sthirā | muro | made | suśipramandhasaḥ |
yādṛtyā | śaśamānāya | sunvate | dātā | jaritrokthyam |
yaḥ | śakro | mṛkṣo | aśvyo | yo | vā | kījo | hiraṇyayaḥ |
sorvasya | rejayatyapāvṛtimindro | gavyasya | vṛtrahā |
nikhātaṁ | cidyaḥ | purusaṁbhṛtaṁ | vasūdidvapati | dāśuṣe |
vajrī | suśipro | haryaśvetkaradindraḥ | kratvā | yathā | vaśat |
yadvāvantha | puruṣṭuta | purā | cicchūra | nṛṇām |
vayaṁ | tattendra | saṁ | bharāmasi | yajñamukthaṁ | turaṁ | vacaḥ |
sacā | someṣu | puruhūta | vajrivo | madāya | dyukṣa | somapāḥ |
tvamiddhi | brahmakṛte | kāmyaṁ | vasu | deṣṭhaḥ | sunvate | bhuvaḥ |
vayamenamidā | hyo'pīpemeha | vajriṇam |
tasmo | adya | samanā | sutaṁ | bharā | nūnaṁ | bhūṣata | śrute |
vṛkaścidasya | vāraṇorāmathirā | vayuneṣu | bhūṣati |
semaṁ | naḥ | stomaṁ | jujuṣāṇā | gahīndra | pra | citrayā | dhiyā |
kadū | nvasyākṛtamindrasyāsti | pauṁsyam |
keno | nu | kaṁ | śromatena | na | śuśruve | januṣaḥ | pari | vṛtrahā |
kadū | mahīradhṛṣṭāsya | taviṣīḥ | kadu | vṛtraghno | astṛtam |
indro | viśvānbekanāṭām̐ | ahardṛśota | kratvā | paṇīm̐rabhi |
vayaṁ | ghā | te | apūrvyendra | brahmāṇi | vṛtrahan |
purūtamāsaḥ | puruhūta | vajrivo | bhṛtiṁ | na | pra | bharāmasi |
pūrvīściddhi | tve | tuvikūrminnāśaso | havantendrotayaḥ |
tiraścidaryaḥ | savanā | vaso | gahi | śaviṣṭha | śrudhi | me | havam |
vayaṁ | ghā | te | tve | idvindra | viprāpi | ṣmasi |
nahi | tvadanyaḥ | puruhūta | kaścana | maghavannasti | marḍitā |
tvaṁ | no | asyāmateruta | kṣudho'bhiśasterava | spṛdhi |
tvaṁ | notī | tava | citrayā | dhiyā | śikṣā | śaciṣṭha | gātuvit |
somedvaḥ | suto | astu | kalayo | mā | bibhītana |
apedeṣa | dhvasmāyati | svayaṁ | ghaiṣo | apāyati |
tyānnu | kṣatriyām̐ | avādityānyāciṣāmahe |
sumṛḻīkām̐ | abhiṣṭaye |
mitro | no | atyaṁhatiṁ | varuṇaḥ | parṣadaryamā |
ādityāso | yathā | viduḥ |
teṣāṁ | hi | citramukthyaṁ | varūthamasti | dāśuṣe |
ādityānāmaraṁkṛte |
mahi | vo | mahatāmavo | varuṇa | mitrāryaman |
avāṁsyā | vṛṇīmahe |
jīvānno | abhi | dhetanādityāsaḥ | purā | hathāt |
kaddha | stha | havanaśrutaḥ |
yadvaḥ | śrāntāya | sunvate | varūthamasti | yacchardiḥ |
tenā | no | adhi | vocata |
asti | devāṁhorurvasti | ratnamanāgasaḥ |
ādityādbhutainasaḥ |
mā | naḥ | setuḥ | siṣedayaṁ | mahe | vṛṇaktu | naspari |
indreddhi | śruto | vaśī |
mā | no | mṛcā | ripūṇāṁ | vṛjinānāmaviṣyavaḥ |
devābhi | pra | mṛkṣata |
uta | tvāmadite | mahyahaṁ | devyupa | bruve |
sumṛḻīkāmabhiṣṭaye |
parṣi | dīne | gabhīrām̐ | ugraputre | jighāṁsataḥ |
mākistokasya | no | riṣat |
aneho | noruvraja | urūci | vi | prasartave |
kṛdhi | tokāya | jīvase |
ye | mūrdhānaḥ | kṣitīnāmadabdhāsaḥ | svayaśasaḥ |
vratā | rakṣante | adruhaḥ |
te | nāsno | vṛkāṇāmādityāso | mumocata |
stenaṁ | baddhamivādite |
apo | ṣu | ṇeyaṁ | śarurādityāpa | durmatiḥ |
asmadetvajaghnuṣī |
śaśvaddhi | vaḥ | sudānavādityā | ūtibhirvayam |
purā | nūnaṁ | bubhujmahe |
śaśvantaṁ | hi | pracetasaḥ | pratiyantaṁ | cidenasaḥ |
devāḥ | kṛṇutha | jīvase |
tatsu | no | navyaṁ | sanyasādityā | yanmumocati |
bandhādbaddhamivādite |
nāsmākamasti | tattarādityāso | atiṣkade |
yūyamasmabhyaṁ | mṛḻata |
mā | no | hetirvivasvatādityāḥ | kṛtrimā | śaruḥ |
purā | nu | jaraso | vadhīt |
vi | ṣu | dveṣo | vyaṁhatimādityāso | vi | saṁhitam |
viṣvagvi | vṛhatā | rapaḥ |
ā | tvā | rathaṁ | yathotaye | sumnāya | vartayāmasi |
tuvikūrmimṛtīṣahamindra | śaviṣṭha | satpate |
tuviśuṣma | tuvikrato | śacīvo | viśvayā | mate |
ā | paprātha | mahitvanā |
yasya | te | mahinā | mahaḥ | pari | jmāyantamīyatuḥ |
hastā | vajraṁ | hiraṇyayam |
viśvānarasya | vaspatimanānatasya | śavasaḥ |
evaiśca | carṣaṇīnāmūtī | huve | rathānām |
abhiṣṭaye | sadāvṛdhaṁ | svarmīḻheṣu | yaṁ | naraḥ |
nānā | havantotaye |
paromātramṛcīṣamamindramugraṁ | surādhasam |
īśānaṁ | cidvasūnām |
taṁtamidrādhase | mahendraṁ | codāmi | pītaye |
yaḥ | pūrvyāmanuṣṭutimīśe | kṛṣṭīnāṁ | nṛtuḥ |
na | yasya | te | śavasāna | sakhyamānaṁśa | martyaḥ |
nakiḥ | śavāṁsi | te | naśat |
tvotāsastvā | yujāpsu | sūrye | mahaddhanam |
jayema | pṛtsu | vajrivaḥ |
taṁ | tvā | yajñebhirīmahe | taṁ | gīrbhirgirvaṇastama |
indra | yathā | cidāvitha | vājeṣu | purumāyyam |
yasya | te | svādu | sakhyaṁ | svādvī | praṇītiradrivaḥ |
yajño | vitantasāyyaḥ |
uru | ṇastanve | tanoru | kṣayāya | naskṛdhi |
uru | ṇo | yandhi | jīvase |
uruṁ | nṛbhyoruṁ | gavoruṁ | rathāya | panthām |
devavītiṁ | manāmahe |
upa | mā | ṣaḍdvādvā | naraḥ | somasya | harṣyā |
tiṣṭhanti | svādurātayaḥ |
ṛjrāvindrotā | dade | harī | ṛkṣasya | sūnavi |
āśvamedhasya | rohitā |
surathām̐ | ātithigve | svabhīśūm̐rārkṣe |
āśvamedhe | supeśasaḥ |
ṣaḻaśvām̐ | ātithigvendrote | vadhūmataḥ |
sacā | pūtakratau | sanam |
aiṣu | cetadvṛṣaṇvatyantarṛjreṣvaruṣī |
svabhīśuḥ | kaśāvatī |
na | yuṣme | vājabandhavo | ninitsuścana | martyaḥ |
avadyamadhi | dīdharat |
prapra | vastriṣṭubhamiṣaṁ | mandadvīrāyendave |
dhiyā | vo | medhasātaye | puraṁdhyā | vivāsati |
nadaṁ | vaudatīnāṁ | nadaṁ | yoyuvatīnām |
patiṁ | vo | aghnyānāṁ | dhenūnāmiṣudhyasi |
tāsya | sūdadohasaḥ | somaṁ | śrīṇanti | pṛśnayaḥ |
janmandevānāṁ | viśastriṣvā | rocane | divaḥ |
abhi | pra | gopatiṁ | girendramarca | yathā | vide |
sūnuṁ | satyasya | satpatim |
ā | harayaḥ | sasṛjrire'ruṣīradhi | barhiṣi |
yatrābhi | saṁnavāmahe |
indrāya | gāvāśiraṁ | duduhre | vajriṇe | madhu |
yatsīmupahvare | vidat |
udyadbradhnasya | viṣṭapaṁ | gṛhamindraśca | ganvahi |
madhvaḥ | pītvā | sacevahi | triḥ | sapta | sakhyuḥ | pade |
arcata | prārcata | priyamedhāso | arcata |
arcantu | putrakota | puraṁ | na | dhṛṣṇvarcata |
ava | svarāti | gargaro | godhā | pari | saniṣvaṇat |
piṅgā | pari | caniṣkadadindrāya | brahmodyatam |
ā | yatpatantyenyaḥ | sudughānapasphuraḥ |
apasphuraṁ | gṛbhāyata | somamindrāya | pātave |
apādindro | apādagnirviśve | devāmatsata |
varuṇediha | kṣayattamāpo | abhyanūṣata | vatsaṁ | saṁśiśvarīriva |
sudevo | asi | varuṇa | yasya | te | sapta | sindhavaḥ |
anukṣaranti | kākudaṁ | sūrmyaṁ | suṣirāmiva |
yo | vyatīm̐raphāṇayatsuyuktām̐ | upa | dāśuṣe |
takvo | netā | tadidvapurupamā | yo | amucyata |
atīdu | śakrauhata | indro | viśvāti | dviṣaḥ |
bhinatkanīnaudanaṁ | pacyamānaṁ | paro | girā |
arbhako | na | kumārako'dhi | tiṣṭhannavaṁ | ratham |
sa | pakṣanmahiṣaṁ | mṛgaṁ | pitre | mātre | vibhukratum |
ā | tū | suśipra | daṁpate | rathaṁ | tiṣṭhā | hiraṇyayam |
adha | dyukṣaṁ | sacevahi | sahasrapādamaruṣaṁ | svastigāmanehasam |
taṁ | ghemitthā | namasvinopa | svarājamāsate |
arthaṁ | cidasya | sudhitaṁ | yadetavāvartayanti | dāvane |
anu | pratnasyaukasaḥ | priyamedhāsaiṣām |
pūrvāmanu | prayatiṁ | vṛktabarhiṣo | hitaprayasāśata |
yo | rājā | carṣaṇīnāṁ | yātā | rathebhiradhriguḥ |
viśvāsāṁ | tarutā | pṛtanānāṁ | jyeṣṭho | yo | vṛtrahā | gṛṇe |
indraṁ | taṁ | śumbha | puruhanmannavase | yasya | dvitā | vidhartari |
hastāya | vajraḥ | prati | dhāyi | darśato | maho | dive | na | sūryaḥ |
nakiṣṭaṁ | karmaṇā | naśadyaścakāra | sadāvṛdham |
indraṁ | na | yajñairviśvagūrtamṛbhvasamadhṛṣṭaṁ | dhṛṣṇvojasam |
aṣāḻhamugraṁ | pṛtanāsu | sāsahiṁ | yasminmahīrurujrayaḥ |
saṁ | dhenavo | jāyamāne | anonavurdyāvaḥ | kṣāmo | anonavuḥ |
yaddyāvendra | te | śataṁ | śataṁ | bhūmīruta | syuḥ |
na | tvā | vajrintsahasraṁ | sūryānu | na | jātamaṣṭa | rodasī |
ā | paprātha | mahinā | vṛṣṇyā | vṛṣanviśvā | śaviṣṭha | śavasā |
asmām̐ | ava | maghavangomati | vraje | vajriñcitrābhirūtibhiḥ |
na | sīmadevāpadiṣaṁ | dīrghāyo | martyaḥ |
etagvā | cidyaitaśā | yuyojate | harīndro | yuyojate |
taṁ | vo | maho | mahāyyamindraṁ | dānāya | sakṣaṇim |
yo | gādheṣu | yāraṇeṣu | havyo | vājeṣvasti | havyaḥ |
udū | ṣu | ṇo | vaso | mahe | mṛśasva | śūra | rādhase |
udū | ṣu | mahyai | maghavanmaghattayodindra | śravase | mahe |
tvaṁ | nendra | ṛtayustvānido | ni | tṛmpasi |
madhye | vasiṣva | tuvinṛmṇorvorni | dāsaṁ | śiśnatho | hathaiḥ |
anyavratamamānuṣamayajvānamadevayum |
ava | svaḥ | sakhā | dudhuvīta | parvataḥ | sughnāya | dasyuṁ | parvataḥ |
tvaṁ | nendrāsāṁ | haste | śaviṣṭha | dāvane |
dhānānāṁ | na | saṁ | gṛbhāyāsmayurdviḥ | saṁ | gṛbhāyāsmayuḥ |
sakhāyaḥ | kratumicchata | kathā | rādhāma | śarasya |
upastutiṁ | bhojaḥ | sūriryo | ahrayaḥ |
bhūribhiḥ | samaha | ṛṣibhirbarhiṣmadbhiḥ | staviṣyase |
yaditthamekamekamicchara | vatsānparādadaḥ |
karṇagṛhyā | maghavā | śauradevyo | vatsaṁ | nastribhyānayat |
ajāṁ | sūrirna | dhātave |
tvaṁ | no | agne | mahobhiḥ | pāhi | viśvasyārāteḥ |
uta | dviṣo | martyasya |
nahi | manyuḥ | pauruṣeyeśe | hi | vaḥ | priyajāta |
tvamidasi | kṣapāvān |
sa | no | viśvebhirdevebhirūrjo | napādbhadraśoce |
rayiṁ | dehi | viśvavāram |
na | tamagne | arātayo | martaṁ | yuvanta | rāyaḥ |
yaṁ | trāyase | dāśvāṁsam |
yaṁ | tvaṁ | vipra | medhasātāvagne | hinoṣi | dhanāya |
sa | tavotī | goṣu | gantā |
tvaṁ | rayiṁ | puruvīramagne | dāśuṣe | martāya |
pra | ṇo | naya | vasyo | accha |
uruṣyā | ṇo | mā | parā | dāghāyate | jātavedaḥ |
durādhye | martāya |
agne | mākiṣṭe | devasya | rātimadevo | yuyota |
tvamīśiṣe | vasūnām |
sa | no | vasvopa | māsyūrjo | napānmāhinasya |
sakhe | vaso | jaritṛbhyaḥ |
acchā | naḥ | śīraśociṣaṁ | giro | yantu | darśatam |
acchā | yajñāso | namasā | purūvasuṁ | purupraśastamūtaye |
agniṁ | sūnuṁ | sahaso | jātavedasaṁ | dānāya | vāryāṇām |
dvitā | yo | bhūdamṛto | martyeṣvā | hotā | mandratamo | viśi |
agniṁ | vo | devayajyayāgniṁ | prayatyadhvare |
agniṁ | dhīṣu | prathamamagnimarvatyagniṁ | kṣaitrāya | sādhase |
agniriṣāṁ | sakhye | dadātu | neśe | yo | vāryāṇām |
agniṁ | toke | tanaye | śaśvadīmahe | vasuṁ | santaṁ | tanūpām |
agnimīḻiṣvāvase | gāthābhiḥ | śīraśociṣam |
agniṁ | rāye | purumīḻha | śrutaṁ | naro'gniṁ | sudītaye | chardiḥ |
agniṁ | dveṣo | yotavai | no | gṛṇīmasyagniṁ | śaṁ | yośca | dātave |
viśvāsu | vikṣvaviteva | havyo | bhuvadvasturṛṣūṇām |
haviṣkṛṇudhvamā | gamadadhvaryurvanate | punaḥ |
vidvām̐ | asya | praśāsanam |
ni | tigmamabhyaṁśuṁ | sīdaddhotā | manāvadhi |
juṣāṇo | asya | sakhyam |
antaricchanti | taṁ | jane | rudraṁ | paro | manīṣayā |
gṛbhṇanti | jihvayā | sasam |
jāmyatītape | dhanurvayodhāruhadvanam |
dṛṣadaṁ | jihvayāvadhīt |
caranvatso | ruśanniha | nidātāraṁ | na | vindate |
veti | stotavāmbyam |
uto | nvasya | yanmahadaśvāvadyojanaṁ | bṛhat |
dāmā | rathasya | dadṛśe |
duhanti | saptaikāmupa | dvā | pañca | sṛjataḥ |
tīrthe | sindhoradhi | svare |
ā | daśabhirvivasvatendraḥ | kośamacucyavīt |
khedayā | trivṛtā | divaḥ |
pari | tridhāturadhvaraṁ | jūrṇireti | navīyasī |
madhvā | hotāro | añjate |
siñcanti | namasāvatamuccācakraṁ | parijmānam |
nīcīnabāramakṣitam |
abhyāramidadrayo | niṣiktaṁ | puṣkare | madhu |
avatasya | visarjane |
gāvopāvatāvataṁ | mahī | yajñasya | rapsudā |
ubhā | karṇā | hiraṇyayā |
ā | sute | siñcata | śriyaṁ | rodasyorabhiśriyam |
rasā | dadhīta | vṛṣabham |
te | jānata | svamokyaṁ | saṁ | vatsāso | na | mātṛbhiḥ |
mitho | nasanta | jāmibhiḥ |
upa | srakveṣu | bapsataḥ | kṛṇvate | dharuṇaṁ | divi |
indre | agnā | namaḥ | svaḥ |
adhukṣatpipyuṣīmiṣamūrjaṁ | saptapadīmariḥ |
sūryasya | sapta | raśmibhiḥ |
somasya | mitrāvaruṇoditā | sūrā | dade |
tadāturasya | bheṣajam |
uto | nvasya | yatpadaṁ | haryatasya | nidhānyam |
pari | dyāṁ | jihvayātanat |
udīrāthāmṛtāyate | yuñjāthāmaśvinā | ratham |
anti | ṣadbhūtu | vāmavaḥ |
nimiṣaścijjavīyasā | rathenā | yātamaśvinā |
anti | ṣadbhūtu | vāmavaḥ |
upa | stṛṇītamatraye | himena | gharmamaśvinā |
anti | ṣadbhūtu | vāmavaḥ |
kuha | sthaḥ | kuha | jagmathuḥ | kuha | śyeneva | petathuḥ |
anti | ṣadbhūtu | vāmavaḥ |
yadadya | karhi | karhi | cicchuśrūyātamimaṁ | havam |
anti | ṣadbhūtu | vāmavaḥ |
aśvinā | yāmahūtamā | nediṣṭhaṁ | yāmyāpyam |
anti | ṣadbhūtu | vāmavaḥ |
avantamatraye | gṛhaṁ | kṛṇutaṁ | yuvamaśvinā |
anti | ṣadbhūtu | vāmavaḥ |
varethe | agnimātapo | vadate | valgvatraye |
anti | ṣadbhūtu | vāmavaḥ |
pra | saptavadhrirāśasā | dhārāmagneraśāyata |
anti | ṣadbhūtu | vāmavaḥ |
ihā | gataṁ | vṛṣaṇvasū | śṛṇutaṁ | memaṁ | havam |
anti | ṣadbhūtu | vāmavaḥ |
kimidaṁ | vāṁ | purāṇavajjaratoriva | śasyate |
anti | ṣadbhūtu | vāmavaḥ |
samānaṁ | vāṁ | sajātyaṁ | samāno | bandhuraśvinā |
anti | ṣadbhūtu | vāmavaḥ |
yo | vāṁ | rajāṁsyaśvinā | ratho | viyāti | rodasī |
anti | ṣadbhūtu | vāmavaḥ |
ā | no | gavyebhiraśvyaiḥ | sahasrairupa | gacchatam |
anti | ṣadbhūtu | vāmavaḥ |
mā | no | gavyebhiraśvyaiḥ | sahasrebhirati | khyatam |
anti | ṣadbhūtu | vāmavaḥ |
aruṇapsuruṣābhūdakarjyotirṛtāvarī |
anti | ṣadbhūtu | vāmavaḥ |
aśvinā | su | vicākaśadvṛkṣaṁ | paraśumām̐ | iva |
anti | ṣadbhūtu | vāmavaḥ |
puraṁ | na | dhṛṣṇavā | ruja | kṛṣṇayā | bādhito | viśā |
anti | ṣadbhūtu | vāmavaḥ |
viśoviśo | vo | atithiṁ | vājayantaḥ | purupriyam |
agniṁ | vo | duryaṁ | vacaḥ | stuṣe | śūṣasya | manmabhiḥ |
yaṁ | janāso | haviṣmanto | mitraṁ | na | sarpirāsutim |
praśaṁsanti | praśastibhiḥ |
panyāṁsaṁ | jātavedasaṁ | yo | devatātyudyatā |
havyānyairayaddivi |
āganma | vṛtrahantamaṁ | jyeṣṭhamagnimānavam |
yasya | śrutarvā | bṛhannārkṣo | anīkaidhate |
amṛtaṁ | jātavedasaṁ | tirastamāṁsi | darśatam |
ghṛtāhavanamīḍyam |
sabādho | yaṁ | janeme'gniṁ | havyebhirīḻate |
juhvānāso | yatasrucaḥ |
iyaṁ | te | navyasī | matiragne | adhāyyasmadā |
mandra | sujāta | sukrato'mūra | dasmātithe |
sā | te | agne | śaṁtamā | caniṣṭhā | bhavatu | priyā |
tayā | vardhasva | suṣṭutaḥ |
sā | dyumnairdyumninī | bṛhadupopa | śravasi | śravaḥ |
dadhīta | vṛtratūrye |
aśvamidgāṁ | rathaprāṁ | tveṣamindraṁ | na | satpatim |
yasya | śravāṁsi | tūrvatha | panyaṁpanyaṁ | ca | kṛṣṭayaḥ |
yaṁ | tvā | gopavano | girā | caniṣṭhadagne | aṅgiraḥ |
sa | pāvaka | śrudhī | havam |
yaṁ | tvā | janāseḻate | sabādho | vājasātaye |
sa | bodhi | vṛtratūrye |
ahaṁ | huvānārkṣe | śrutarvaṇi | madacyuti |
śardhāṁsīva | stukāvināṁ | mṛkṣā | śīrṣā | caturṇām |
māṁ | catvārāśavaḥ | śaviṣṭhasya | dravitnavaḥ |
surathāso | abhi | prayo | vakṣanvayo | na | tugryam |
satyamittvā | mahenadi | paruṣṇyava | dediśam |
nemāpo | aśvadātaraḥ | śaviṣṭhādasti | martyaḥ |
yukṣvā | hi | devahūtamām̐ | aśvām̐ | agne | rathīriva |
ni | hotā | pūrvyaḥ | sadaḥ |
uta | no | deva | devām̐ | acchā | voco | viduṣṭaraḥ |
śradviśvā | vāryā | kṛdhi |
tvaṁ | ha | yadyaviṣṭhya | sahasaḥ | sūnavāhuta |
ṛtāvā | yajñiyo | bhuvaḥ |
ayamagniḥ | sahasriṇo | vājasya | śatinaspatiḥ |
mūrdhā | kavī | rayīṇām |
taṁ | nemimṛbhavo | yathā | namasva | sahūtibhiḥ |
nedīyo | yajñamaṅgiraḥ |
tasmai | nūnamabhidyave | vācā | virūpa | nityayā |
vṛṣṇe | codasva | suṣṭutim |
kamu | ṣvidasya | senayāgnerapākacakṣasaḥ |
paṇiṁ | goṣu | starāmahe |
mā | no | devānāṁ | viśaḥ | prasnātīrivosrāḥ |
kṛśaṁ | na | hāsuraghnyāḥ |
mā | naḥ | samasya | dūḍhyaḥ | paridveṣaso | aṁhatiḥ |
ūrmirna | nāvamā | vadhīt |
namaste | agnaujase | gṛṇanti | deva | kṛṣṭayaḥ |
amairamitramardaya |
kuvitsu | no | gaviṣṭaye'gne | saṁveṣiṣo | rayim |
urukṛduru | ṇaskṛdhi |
mā | no | asminmahādhane | parā | vargbhārabhṛdyathā |
saṁvargaṁ | saṁ | rayiṁ | jaya |
anyamasmadbhiyeyamagne | siṣaktu | ducchunā |
vardhā | no | amavacchavaḥ |
yasyājuṣannamasvinaḥ | śamīmadurmakhasya | vā |
taṁ | ghedagnirvṛdhāvati |
parasyādhi | saṁvato'varām̐ | abhyā | tara |
yatrāhamasmi | tām̐ | ava |
vidmā | hi | te | purā | vayamagne | pituryathāvasaḥ |
adhā | te | sumnamīmahe |
imaṁ | nu | māyinaṁ | huvendramīśānamojasā |
marutvantaṁ | na | vṛñjase |
ayamindro | marutsakhā | vi | vṛtrasyābhinacchiraḥ |
vajreṇa | śataparvaṇā |
vāvṛdhāno | marutsakhendro | vi | vṛtramairayat |
sṛjantsamudriyāpaḥ |
ayaṁ | ha | yena | vedaṁ | svarmarutvatā | jitam |
indreṇa | somapītaye |
marutvantamṛjīṣiṇamojasvantaṁ | virapśinam |
indraṁ | gīrbhirhavāmahe |
indraṁ | pratnena | manmanā | marutvantaṁ | havāmahe |
asya | somasya | pītaye |
marutvām̐ | indra | mīḍhvaḥ | pibā | somaṁ | śatakrato |
asminyajñe | puruṣṭuta |
tubhyedindra | marutvate | sutāḥ | somāso | adrivaḥ |
hṛdā | hūyantokthinaḥ |
pibedindra | marutsakhā | sutaṁ | somaṁ | diviṣṭiṣu |
vajraṁ | śiśānaujasā |
uttiṣṭhannojasā | saha | pītvī | śipre | avepayaḥ |
somamindra | camū | sutam |
anu | tvā | rodasī | ubhe | krakṣamāṇamakṛpetām |
indra | yaddasyuhābhavaḥ |
vācamaṣṭāpadīmahaṁ | navasraktimṛtaspṛśam |
indrātpari | tanvaṁ | mame |
jajñāno | nu | śatakraturvi | pṛcchaditi | mātaram |
kogrāḥ | ke | ha | śṛṇvire |
ādīṁ | śavasyabravīdaurṇavābhamahīśuvam |
te | putra | santu | niṣṭuraḥ |
samittānvṛtrahākhidatkhe | arām̐ | iva | khedayā |
pravṛddho | dasyuhābhavat |
ekayā | pratidhāpibatsākaṁ | sarāṁsi | triṁśatam |
indraḥ | somasya | kāṇukā |
abhi | gandharvamatṛṇadabudhneṣu | rajaḥsvā |
indro | brahmabhyedvṛdhe |
nirāvidhyadgiribhyā | dhārayatpakvamodanam |
indro | bundaṁ | svātatam |
śatabradhneṣustava | sahasraparṇaika | it |
yamindra | cakṛṣe | yujam |
tena | stotṛbhyā | bhara | nṛbhyo | nāribhyo | attave |
sadyo | jāta | ṛbhuṣṭhira |
etā | cyautnāni | te | kṛtā | varṣiṣṭhāni | parīṇasā |
hṛdā | vīḍvadhārayaḥ |
viśvettā | viṣṇurābharadurukramastveṣitaḥ |
śataṁ | mahiṣānkṣīrapākamodanaṁ | varāhamindraimuṣam |
tuvikṣaṁ | te | sukṛtaṁ | sūmayaṁ | dhanuḥ | sādhurbundo | hiraṇyayaḥ |
ubhā | te | bāhū | raṇyā | susaṁskṛta | ṛdūpe | cidṛdūvṛdhā |
puroḻāśaṁ | no | andhasendra | sahasramā | bhara |
śatā | ca | śūra | gonām |
ā | no | bhara | vyañjanaṁ | gāmaśvamabhyañjanam |
sacā | manā | hiraṇyayā |
uta | naḥ | karṇaśobhanā | purūṇi | dhṛṣṇavā | bhara |
tvaṁ | hi | śṛṇviṣe | vaso |
nakīṁ | vṛdhīkendra | te | na | suṣā | na | sudota |
nānyastvacchūra | vāghataḥ |
nakīmindro | nikartave | na | śakraḥ | pariśaktave |
viśvaṁ | śṛṇoti | paśyati |
sa | manyuṁ | martyānāmadabdho | ni | cikīṣate |
purā | nidaścikīṣate |
kratvetpūrṇamudaraṁ | turasyāsti | vidhataḥ |
vṛtraghnaḥ | somapāvnaḥ |
tve | vasūni | saṁgatā | viśvā | ca | soma | saubhagā |
sudātvaparihvṛtā |
tvāmidyavayurmama | kāmo | gavyurhiraṇyayuḥ |
tvāmaśvayureṣate |
tavedindrāhamāśasā | haste | dātraṁ | canā | dade |
dinasya | vā | maghavantsaṁbhṛtasya | vā | pūrdhi | yavasya | kāśinā |
ayaṁ | kṛtnuragṛbhīto | viśvajidudbhiditsomaḥ |
ṛṣirvipraḥ | kāvyena |
abhyūrṇoti | yannagnaṁ | bhiṣakti | viśvaṁ | yatturam |
premandhaḥ | khyanniḥ | śroṇo | bhūt |
tvaṁ | soma | tanūkṛdbhyo | dveṣobhyo'nyakṛtebhyaḥ |
uru | yantāsi | varūtham |
tvaṁ | cittī | tava | dakṣairdivā | pṛthivyā | ṛjīṣin |
yāvīraghasya | ciddveṣaḥ |
arthino | yanti | cedarthaṁ | gacchāniddaduṣo | rātim |
vavṛjyustṛṣyataḥ | kāmam |
vidadyatpūrvyaṁ | naṣṭamudīmṛtāyumīrayat |
premāyustārīdatīrṇam |
suśevo | no | mṛḻayākuradṛptakraturavātaḥ |
bhavā | naḥ | soma | śaṁ | hṛde |
mā | naḥ | soma | saṁ | vīvijo | mā | vi | bībhiṣathā | rājan |
mā | no | hārdi | tviṣā | vadhīḥ |
ava | yatsve | sadhasthe | devānāṁ | durmatīrīkṣe |
rājannapa | dviṣaḥ | sedha | mīḍhvo | apa | sridhaḥ | sedha |
nahyanyaṁ | baḻākaraṁ | marḍitāraṁ | śatakrato |
tvaṁ | nendra | mṛḻaya |
yo | naḥ | śaśvatpurāvithāmṛdhro | vājasātaye |
sa | tvaṁ | nendra | mṛḻaya |
kimaṅga | radhracodanaḥ | sunvānasyāvitedasi |
kuvitsvindra | ṇaḥ | śakaḥ |
indra | pra | ṇo | rathamava | paścāccitsantamadrivaḥ |
purastādenaṁ | me | kṛdhi |
hanto | nu | kimāsase | prathamaṁ | no | rathaṁ | kṛdhi |
upamaṁ | vājayu | śravaḥ |
avā | no | vājayuṁ | rathaṁ | sukaraṁ | te | kimitpari |
asmāntsu | jigyuṣaskṛdhi |
indra | dṛhyasva | pūrasi | bhadrā | taiti | niṣkṛtam |
iyaṁ | dhīrṛtviyāvatī |
mā | sīmavadyā | bhāgurvī | kāṣṭhā | hitaṁ | dhanam |
apāvṛktāratnayaḥ |
turīyaṁ | nāma | yajñiyaṁ | yadā | karastaduśmasi |
āditpatirnauhase |
avīvṛdhadvo | amṛtāmandīdekadyūrdevā | uta | yāśca | devīḥ |
tasmo | rādhaḥ | kṛṇuta | praśastaṁ | prātarmakṣū | dhiyāvasurjagamyāt |
ā | tū | nendra | kṣumantaṁ | citraṁ | grābhaṁ | saṁ | gṛbhāya |
mahāhastī | dakṣiṇena |
vidmā | hi | tvā | tuvikūrmiṁ | tuvideṣṇaṁ | tuvīmagham |
tuvimātramavobhiḥ |
nahi | tvā | śūra | devā | na | martāso | ditsantam |
bhīmaṁ | na | gāṁ | vārayante |
eto | nvindraṁ | stavāmeśānaṁ | vasvaḥ | svarājam |
na | rādhasā | mardhiṣannaḥ |
pra | stoṣadupa | gāsiṣacchravatsāma | gīyamānam |
abhi | rādhasā | jugurat |
ā | no | bhara | dakṣiṇenābhi | savyena | pra | mṛśa |
indra | mā | no | vasornirbhāk |
upa | kramasvā | bhara | dhṛṣatā | dhṛṣṇo | janānām |
adāśūṣṭarasya | vedaḥ |
indra | yo | nu | te | asti | vājo | viprebhiḥ | sanitvaḥ |
asmābhiḥ | su | taṁ | sanuhi |
sadyojuvaste | vājāsmabhyaṁ | viśvaścandrāḥ |
vaśaiśca | makṣū | jarante |
ā | pra | drava | parāvato'rvāvataśca | vṛtrahan |
madhvaḥ | prati | prabharmaṇi |
tīvrāḥ | somāsā | gahi | sutāso | mādayiṣṇavaḥ |
pibā | dadhṛgyathociṣe |
iṣā | mandasvādu | te'raṁ | varāya | manyave |
bhuvattendra | śaṁ | hṛde |
ā | tvaśatravā | gahi | nyukthāni | ca | hūyase |
upame | rocane | divaḥ |
tubhyāyamadribhiḥ | suto | gobhiḥ | śrīto | madāya | kam |
pra | somendra | hūyate |
indra | śrudhi | su | me | havamasme | sutasya | gomataḥ |
vi | pītiṁ | tṛptimaśnuhi |
yendra | camaseṣvā | somaścamūṣu | te | sutaḥ |
pibedasya | tvamīśiṣe |
yo | apsu | candrameva | somaścamūṣu | dadṛśe |
pibedasya | tvamīśiṣe |
yaṁ | te | śyenaḥ | padābharattiro | rajāṁsyaspṛtam |
pibedasya | tvamīśiṣe |
devānāmidavo | mahattadā | vṛṇīmahe | vayam |
vṛṣṇāmasmabhyamūtaye |
te | naḥ | santu | yujaḥ | sadā | varuṇo | mitro | aryamā |
vṛdhāsaśca | pracetasaḥ |
ati | no | viṣpitā | puru | naubhirapo | na | parṣatha |
yūyamṛtasya | rathyaḥ |
vāmaṁ | no | astvaryamanvāmaṁ | varuṇa | śaṁsyam |
vāmaṁ | hyāvṛṇīmahe |
vāmasya | hi | pracetaseśānāśo | riśādasaḥ |
nemādityāghasya | yat |
vayamidvaḥ | sudānavaḥ | kṣiyanto | yānto | adhvannā |
devā | vṛdhāya | hūmahe |
adhi | nendraiṣāṁ | viṣṇo | sajātyānām |
itā | maruto | aśvinā |
pra | bhrātṛtvaṁ | sudānavo'dha | dvitā | samānyā |
māturgarbhe | bharāmahe |
yūyaṁ | hi | ṣṭhā | sudānavendrajyeṣṭhā | abhidyavaḥ |
adhā | cidvota | bruve |
preṣṭhaṁ | vo | atithiṁ | stuṣe | mitramiva | priyam |
agniṁ | rathaṁ | na | vedyam |
kavimiva | pracetasaṁ | yaṁ | devāso | adha | dvitā |
ni | martyeṣvādadhuḥ |
tvaṁ | yaviṣṭha | dāśuṣo | nṝm̐ḥ | pāhi | śṛṇudhī | giraḥ |
rakṣā | tokamuta | tmanā |
kayā | te | agne | aṅgirorjo | napādupastutim |
varāya | deva | manyave |
dāśema | kasya | manasā | yajñasya | sahaso | yaho |
kadu | vocedaṁ | namaḥ |
adhā | tvaṁ | hi | naskaro | viśvāsmabhyaṁ | sukṣitīḥ |
vājadraviṇaso | giraḥ |
kasya | nūnaṁ | parīṇaso | dhiyo | jinvasi | daṁpate |
goṣātā | yasya | te | giraḥ |
taṁ | marjayanta | sukratuṁ | puroyāvānamājiṣu |
sveṣu | kṣayeṣu | vājinam |
kṣeti | kṣemebhiḥ | sādhubhirnakiryaṁ | ghnanti | hanti | yaḥ |
agne | suvīraidhate |
ā | me | havaṁ | nāsatyāśvinā | gacchataṁ | yuvam |
madhvaḥ | somasya | pītaye |
imaṁ | me | stomamaśvinemaṁ | me | śṛṇutaṁ | havam |
madhvaḥ | somasya | pītaye |
ayaṁ | vāṁ | kṛṣṇo | aśvinā | havate | vājinīvasū |
madhvaḥ | somasya | pītaye |
śṛṇutaṁ | jariturhavaṁ | kṛṣṇasya | stuvato | narā |
madhvaḥ | somasya | pītaye |
chardiryantamadābhyaṁ | viprāya | stuvate | narā |
madhvaḥ | somasya | pītaye |
gacchataṁ | dāśuṣo | gṛhamitthā | stuvato | aśvinā |
madhvaḥ | somasya | pītaye |
yuñjāthāṁ | rāsabhaṁ | rathe | vīḍvaṅge | vṛṣaṇvasū |
madhvaḥ | somasya | pītaye |
trivandhureṇa | trivṛtā | rathenā | yātamaśvinā |
madhvaḥ | somasya | pītaye |
nū | me | giro | nāsatyāśvinā | prāvataṁ | yuvam |
madhvaḥ | somasya | pītaye |
ubhā | hi | dasrā | bhiṣajā | mayobhuvobhā | dakṣasya | vacaso | babhūvathuḥ |
tā | vāṁ | viśvako | havate | tanūkṛthe | mā | no | vi | yauṣṭaṁ | sakhyā | mumocatam |
kathā | nūnaṁ | vāṁ | vimanopa | stavadyuvaṁ | dhiyaṁ | dadathurvasyaïṣṭaye |
tā | vāṁ | viśvako | havate | tanūkṛthe | mā | no | vi | yauṣṭaṁ | sakhyā | mumocatam |
yuvaṁ | hi | ṣmā | purubhujemamedhatuṁ | viṣṇāpve | dadathurvasyaïṣṭaye |
tā | vāṁ | viśvako | havate | tanūkṛthe | mā | no | vi | yauṣṭaṁ | sakhyā | mumocatam |
uta | tyaṁ | vīraṁ | dhanasāmṛjīṣiṇaṁ | dūre | citsantamavase | havāmahe |
yasya | svādiṣṭhā | sumatiḥ | pituryathā | mā | no | vi | yauṣṭaṁ | sakhyā | mumocatam |
ṛtena | devaḥ | savitā | śamāyata | ṛtasya | śṛṅgamurviyā | vi | paprathe |
ṛtaṁ | sāsāha | mahi | citpṛtanyato | mā | no | vi | yauṣṭaṁ | sakhyā | mumocatam |
dyumnī | vāṁ | stomo | aśvinā | krivirna | sekā | gatam |
madhvaḥ | sutasya | sa | divi | priyo | narā | pātaṁ | gaurāviveriṇe |
pibataṁ | gharmaṁ | madhumantamaśvinā | barhiḥ | sīdataṁ | narā |
tā | mandasānā | manuṣo | duroṇā | ni | pātaṁ | vedasā | vayaḥ |
ā | vāṁ | viśvābhirūtibhiḥ | priyamedhāhūṣata |
tā | vartiryātamupa | vṛktabarhiṣo | juṣṭaṁ | yajñaṁ | diviṣṭiṣu |
pibataṁ | somaṁ | madhumantamaśvinā | barhiḥ | sīdataṁ | sumat |
tā | vāvṛdhānopa | suṣṭutiṁ | divo | gantaṁ | gaurāviveriṇam |
ā | nūnaṁ | yātamaśvināśvebhiḥ | pruṣitapsubhiḥ |
dasrā | hiraṇyavartanī | śubhaspatī | pātaṁ | somamṛtāvṛdhā |
vayaṁ | hi | vāṁ | havāmahe | vipanyavo | viprāso | vājasātaye |
tā | valgū | dasrā | purudaṁsasā | dhiyāśvinā | śruṣṭyā | gatam |
taṁ | vo | dasmamṛtīṣahaṁ | vasormandānamandhasaḥ |
abhi | vatsaṁ | na | svasareṣu | dhenavendraṁ | gīrbhirnavāmahe |
dyukṣaṁ | sudānuṁ | taviṣībhirāvṛtaṁ | giriṁ | na | purubhojasam |
kṣumantaṁ | vājaṁ | śatinaṁ | sahasriṇaṁ | makṣū | gomantamīmahe |
na | tvā | bṛhanto | adrayo | varantendra | vīḻavaḥ |
yadditsasi | stuvate | māvate | vasu | nakiṣṭadā | mināti | te |
yoddhāsi | kratvā | śavasota | daṁsanā | viśvā | jātābhi | majmanā |
ā | tvāyamarkotaye | vavartati | yaṁ | gotamājījanan |
pra | hi | ririkṣaujasā | divo | antebhyaspari |
na | tvā | vivyāca | rajendra | pārthivamanu | svadhāṁ | vavakṣitha |
nakiḥ | pariṣṭirmaghavanmaghasya | te | yaddāśuṣe | daśasyasi |
asmākaṁ | bodhyucathasya | coditā | maṁhiṣṭho | vājasātaye |
bṛhadindrāya | gāyata | maruto | vṛtrahaṁtamam |
yena | jyotirajanayannṛtāvṛdho | devaṁ | devāya | jāgṛvi |
apādhamadabhiśastīraśastihāthendro | dyumnyābhavat |
devāstendra | sakhyāya | yemire | bṛhadbhāno | marudgaṇa |
pra | vendrāya | bṛhate | maruto | brahmārcata |
vṛtraṁ | hanati | vṛtrahā | śatakraturvajreṇa | śataparvaṇā |
abhi | pra | bhara | dhṛṣatā | dhṛṣanmanaḥ | śravaścitte | asadbṛhat |
arṣantvāpo | javasā | vi | mātaro | hano | vṛtraṁ | jayā | svaḥ |
yajjāyathāpūrvya | maghavanvṛtrahatyāya |
tatpṛthivīmaprathayastadastabhnota | dyām |
tatte | yajño | ajāyata | tadarkota | haskṛtiḥ |
tadviśvamabhibhūrasi | yajjātaṁ | yacca | jantvam |
āmāsu | pakvamairayā | sūryaṁ | rohayo | divi |
gharmaṁ | na | sāmantapatā | suvṛktibhirjuṣṭaṁ | girvaṇase | bṛhat |
ā | no | viśvāsu | havyendraḥ | samatsu | bhūṣatu |
upa | brahmāṇi | savanāni | vṛtrahā | paramajyā | ṛcīṣamaḥ |
tvaṁ | dātā | prathamo | rādhasāmasyasi | satyeśānakṛt |
tuvidyumnasya | yujyā | vṛṇīmahe | putrasya | śavaso | mahaḥ |
brahmā | tendra | girvaṇaḥ | kriyante | anatidbhutā |
imā | juṣasva | haryaśva | yojanendra | yā | te | amanmahi |
tvaṁ | hi | satyo | maghavannanānato | vṛtrā | bhūri | nyṛñjase |
sa | tvaṁ | śaviṣṭha | vajrahasta | dāśuṣe'rvāñcaṁ | rayimā | kṛdhi |
tvamindra | yaśāsyṛjīṣī | śavasaspate |
tvaṁ | vṛtrāṇi | haṁsyapratīnyekedanuttā | carṣaṇīdhṛtā |
tamu | tvā | nūnamasura | pracetasaṁ | rādho | bhāgamivemahe |
mahīva | kṛttiḥ | śaraṇā | tendra | pra | te | sumnā | no | aśnavan |
kanyā | vāravāyatī | somamapi | srutāvidat |
astaṁ | bharantyabravīdindrāya | sunavai | tvā | śakrāya | sunavai | tvā |
asau | yaiṣi | vīrako | gṛhaṁgṛhaṁ | vicākaśat |
imaṁ | jambhasutaṁ | piba | dhānāvantaṁ | karambhiṇamapūpavantamukthinam |
ā | cana | tvā | cikitsāmo'dhi | cana | tvā | nemasi |
śanairiva | śanakairivendrāyendo | pari | srava |
kuvicchakatkuvitkaratkuvinno | vasyasaskarat |
kuvitpatidviṣo | yatīrindreṇa | saṁgamāmahai |
imāni | trīṇi | viṣṭapā | tānīndra | vi | rohaya |
śirastatasyorvarāmādidaṁ | mopodare |
asau | ca | yā | norvarādimāṁ | tanvaṁ | mama |
atho | tatasya | yacchiraḥ | sarvā | tā | romaśā | kṛdhi |
khe | rathasya | khe'nasaḥ | khe | yugasya | śatakrato |
apālāmindra | triṣpūtvyakṛṇoḥ | sūryatvacam |
pāntamā | vo | andhasendramabhi | pra | gāyata |
viśvāsāhaṁ | śatakratuṁ | maṁhiṣṭhaṁ | carṣaṇīnām |
puruhūtaṁ | puruṣṭutaṁ | gāthānyaṁ | sanaśrutam |
indreti | bravītana |
indrenno | mahānāṁ | dātā | vājānāṁ | nṛtuḥ |
mahām̐ | abhijñvā | yamat |
apādu | śipryandhasaḥ | sudakṣasya | prahoṣiṇaḥ |
indorindro | yavāśiraḥ |
tamvabhi | prārcatendraṁ | somasya | pītaye |
tadiddhyasya | vardhanam |
asya | pītvā | madānāṁ | devo | devasyaujasā |
viśvābhi | bhuvanā | bhuvat |
tyamu | vaḥ | satrāsāhaṁ | viśvāsu | gīrṣvāyatam |
ā | cyāvayasyūtaye |
yudhmaṁ | santamanarvāṇaṁ | somapāmanapacyutam |
naramavāryakratum |
śikṣā | ṇendra | rāyā | puru | vidvām̐ | ṛcīṣama |
avā | naḥ | pārye | dhane |
ataścidindra | ṇopā | yāhi | śatavājayā |
iṣā | sahasravājayā |
ayāma | dhīvato | dhiyo'rvadbhiḥ | śakra | godare |
jayema | pṛtsu | vajrivaḥ |
vayamu | tvā | śatakrato | gāvo | na | yavaseṣvā |
uktheṣu | raṇayāmasi |
viśvā | hi | martyatvanānukāmā | śatakrato |
aganma | vajrinnāśasaḥ |
tve | su | putra | śavaso'vṛtrankāmakātayaḥ |
na | tvāmindrāti | ricyate |
sa | no | vṛṣantsaniṣṭhayā | saṁ | ghorayā | dravitnvā |
dhiyāviḍḍhi | puraṁdhyā |
yaste | nūnaṁ | śatakratavindra | dyumnitamo | madaḥ |
tena | nūnaṁ | made | madeḥ |
yaste | citraśravastamo | yendra | vṛtrahantamaḥ |
yaujodātamo | madaḥ |
vidmā | hi | yaste | adrivastvādattaḥ | satya | somapāḥ |
viśvāsu | dasma | kṛṣṭiṣu |
indrāya | madvane | sutaṁ | pari | ṣṭobhantu | no | giraḥ |
arkamarcantu | kāravaḥ |
yasminviśvādhi | śriyo | raṇanti | sapta | saṁsadaḥ |
indraṁ | sute | havāmahe |
trikadrukeṣu | cetanaṁ | devāso | yajñamatnata |
tamidvardhantu | no | giraḥ |
ā | tvā | viśantvindavaḥ | samudramiva | sindhavaḥ |
na | tvāmindrāti | ricyate |
vivyaktha | mahinā | vṛṣanbhakṣaṁ | somasya | jāgṛve |
yendra | jaṭhareṣu | te |
araṁ | tendra | kukṣaye | somo | bhavatu | vṛtrahan |
araṁ | dhāmabhyendavaḥ |
aramaśvāya | gāyati | śrutakakṣo | araṁ | gave |
aramindrasya | dhāmne |
araṁ | hi | ṣma | suteṣu | ṇaḥ | someṣvindra | bhūṣasi |
araṁ | te | śakra | dāvane |
parākāttāccidadrivastvāṁ | nakṣanta | no | giraḥ |
araṁ | gamāma | te | vayam |
evā | hyasi | vīrayurevā | śūrota | sthiraḥ |
evā | te | rādhyaṁ | manaḥ |
evā | rātistuvīmagha | viśvebhirdhāyi | dhātṛbhiḥ |
adhā | cidindra | me | sacā |
mo | ṣu | brahmeva | tandrayurbhuvo | vājānāṁ | pate |
matsvā | sutasya | gomataḥ |
mā | nendrābhyādiśaḥ | sūro | aktuṣvā | yaman |
tvā | yujā | vanema | tat |
tvayedindra | yujā | vayaṁ | prati | bruvīmahi | spṛdhaḥ |
tvamasmākaṁ | tava | smasi |
tvāmiddhi | tvāyavo'nunonuvataścarān |
sakhāyendra | kāravaḥ |
udghedabhi | śrutāmaghaṁ | vṛṣabhaṁ | naryāpasam |
astārameṣi | sūrya |
nava | yo | navatiṁ | puro | bibheda | bāhvojasā |
ahiṁ | ca | vṛtrahāvadhīt |
sa | nendraḥ | śivaḥ | sakhāśvāvadgomadyavamat |
urudhāreva | dohate |
yadadya | kacca | vṛtrahannudagābhi | sūrya |
sarvaṁ | tadindra | te | vaśe |
yadvā | pravṛddha | satpate | na | mareti | manyase |
uto | tatsatyamittava |
ye | somāsaḥ | parāvati | ye | arvāvati | sunvire |
sarvām̐stām̐ | indra | gacchasi |
tamindraṁ | vājayāmasi | mahe | vṛtrāya | hantave |
sa | vṛṣā | vṛṣabho | bhuvat |
indraḥ | sa | dāmane | kṛtaujiṣṭhaḥ | sa | made | hitaḥ |
dyumnī | ślokī | sa | somyaḥ |
girā | vajro | na | saṁbhṛtaḥ | sabalo | anapacyutaḥ |
vavakṣa | ṛṣvo | astṛtaḥ |
durge | cinnaḥ | sugaṁ | kṛdhi | gṛṇānendra | girvaṇaḥ |
tvaṁ | ca | maghavanvaśaḥ |
yasya | te | nū | cidādiśaṁ | na | minanti | svarājyam |
na | devo | nādhrigurjanaḥ |
adhā | te | apratiṣkutaṁ | devī | śuṣmaṁ | saparyataḥ |
ubhe | suśipra | rodasī |
tvametadadhārayaḥ | kṛṣṇāsu | rohiṇīṣu | ca |
paruṣṇīṣu | ruśatpayaḥ |
vi | yadaheradha | tviṣo | viśve | devāso | akramuḥ |
vidanmṛgasya | tām̐ | amaḥ |
ādu | me | nivaro | bhuvadvṛtrahādiṣṭa | pauṁsyam |
ajātaśatrurastṛtaḥ |
śrutaṁ | vo | vṛtrahantamaṁ | pra | śardhaṁ | carṣaṇīnām |
ā | śuṣe | rādhase | mahe |
ayā | dhiyā | ca | gavyayā | puruṇāmanpuruṣṭuta |
yatsomesomābhavaḥ |
bodhinmanedastu | no | vṛtrahā | bhūryāsutiḥ |
śṛṇotu | śakrāśiṣam |
kayā | tvaṁ | notyābhi | pra | mandase | vṛṣan |
kayā | stotṛbhyā | bhara |
kasya | vṛṣā | sute | sacā | niyutvānvṛṣabho | raṇat |
vṛtrahā | somapītaye |
abhī | ṣu | ṇastvaṁ | rayiṁ | mandasānaḥ | sahasriṇam |
prayantā | bodhi | dāśuṣe |
patnīvantaḥ | sutema | uśanto | yanti | vītaye |
apāṁ | jagmirnicumpuṇaḥ |
iṣṭā | hotrāsṛkṣatendraṁ | vṛdhāso | adhvare |
acchāvabhṛthamojasā |
iha | tyā | sadhamādyā | harī | hiraṇyakeśyā |
voḻhāmabhi | prayo | hitam |
tubhyaṁ | somāḥ | suteme | stīrṇaṁ | barhirvibhāvaso |
stotṛbhyendramā | vaha |
ā | te | dakṣaṁ | vi | rocanā | dadhadratnā | vi | dāśuṣe |
stotṛbhyendramarcata |
ā | te | dadhāmīndriyamukthā | viśvā | śatakrato |
stotṛbhyendra | mṛḻaya |
bhadraṁbhadraṁ | nā | bhareṣamūrjaṁ | śatakrato |
yadindra | mṛḻayāsi | naḥ |
sa | no | viśvānyā | bhara | suvitāni | śatakrato |
yadindra | mṛḻayāsi | naḥ |
tvāmidvṛtrahantama | sutāvanto | havāmahe |
yadindra | mṛḻayāsi | naḥ |
upa | no | haribhiḥ | sutaṁ | yāhi | madānāṁ | pate |
upa | no | haribhiḥ | sutam |
dvitā | yo | vṛtrahantamo | videndraḥ | śatakratuḥ |
upa | no | haribhiḥ | sutam |
tvaṁ | hi | vṛtrahanneṣāṁ | pātā | somānāmasi |
upa | no | haribhiḥ | sutam |
indreṣe | dadātu | na | ṛbhukṣaṇamṛbhuṁ | rayim |
vājī | dadātu | vājinam |
gaurdhayati | marutāṁ | śravasyurmātā | maghonām |
yuktā | vahnī | rathānām |
yasyā | devopasthe | vratā | viśve | dhārayante |
sūryāmāsā | dṛśe | kam |
tatsu | no | viśve | aryā | sadā | gṛṇanti | kāravaḥ |
marutaḥ | somapītaye |
asti | somo | ayaṁ | sutaḥ | pibantyasya | marutaḥ |
uta | svarājo | aśvinā |
pibanti | mitro | aryamā | tanā | pūtasya | varuṇaḥ |
triṣadhasthasya | jāvataḥ |
uto | nvasya | joṣamām̐ | indraḥ | sutasya | gomataḥ |
prātarhoteva | matsati |
kadatviṣanta | sūrayastirāpa | iva | sridhaḥ |
arṣanti | pūtadakṣasaḥ |
kadvo | adya | mahānāṁ | devānāmavo | vṛṇe |
tmanā | ca | dasmavarcasām |
ā | ye | viśvā | pārthivāni | paprathanrocanā | divaḥ |
marutaḥ | somapītaye |
tyānnu | pūtadakṣaso | divo | vo | maruto | huve |
asya | somasya | pītaye |
tyānnu | ye | vi | rodasī | tastabhurmaruto | huve |
asya | somasya | pītaye |
tyaṁ | nu | mārutaṁ | gaṇaṁ | giriṣṭhāṁ | vṛṣaṇaṁ | huve |
asya | somasya | pītaye |
ā | tvā | giro | rathīrivāsthuḥ | suteṣu | girvaṇaḥ |
abhi | tvā | samanūṣatendra | vatsaṁ | na | mātaraḥ |
ā | tvā | śukrācucyavuḥ | sutāsendra | girvaṇaḥ |
pibā | tvasyāndhasendra | viśvāsu | te | hitam |
pibā | somaṁ | madāya | kamindra | śyenābhṛtaṁ | sutam |
tvaṁ | hi | śaśvatīnāṁ | patī | rājā | viśāmasi |
śrudhī | havaṁ | tiraścyendra | yastvā | saparyati |
suvīryasya | gomato | rāyaspūrdhi | mahām̐ | asi |
indra | yaste | navīyasīṁ | giraṁ | mandrāmajījanat |
cikitvinmanasaṁ | dhiyaṁ | pratnāmṛtasya | pipyuṣīm |
tamu | ṣṭavāma | yaṁ | girendramukthāni | vāvṛdhuḥ |
purūṇyasya | pauṁsyā | siṣāsanto | vanāmahe |
eto | nvindraṁ | stavāma | śuddhaṁ | śuddhena | sāmnā |
śuddhairukthairvāvṛdhvāṁsaṁ | śuddhāśīrvānmamattu |
indra | śuddho | nā | gahi | śuddhaḥ | śuddhābhirūtibhiḥ |
śuddho | rayiṁ | ni | dhāraya | śuddho | mamaddhi | somyaḥ |
indra | śuddho | hi | no | rayiṁ | śuddho | ratnāni | dāśuṣe |
śuddho | vṛtrāṇi | jighnase | śuddho | vājaṁ | siṣāsasi |
asmoṣāsa | ātiranta | yāmamindrāya | naktamūrmyāḥ | suvācaḥ |
asmāpo | mātaraḥ | sapta | tasthurnṛbhyastarāya | sindhavaḥ | supārāḥ |
atividdhā | vithureṇā | cidastrā | triḥ | sapta | sānu | saṁhitā | girīṇām |
na | taddevo | na | martyastuturyādyāni | pravṛddho | vṛṣabhaścakāra |
indrasya | vajrāyaso | nimiślendrasya | bāhvorbhūyiṣṭhamojaḥ |
śīrṣannindrasya | kratavo | nirekāsanneṣanta | śrutyopāke |
manye | tvā | yajñiyaṁ | yajñiyānāṁ | manye | tvā | cyavanamacyutānām |
manye | tvā | satvanāmindra | ketuṁ | manye | tvā | vṛṣabhaṁ | carṣaṇīnām |
ā | yadvajraṁ | bāhvorindra | dhatse | madacyutamahaye | hantavo |
pra | parvatānavanta | pra | gāvaḥ | pra | brahmāṇo | abhinakṣantendram |
tamu | ṣṭavāma | yemā | jajāna | viśvā | jātānyavarāṇyasmāt |
indreṇa | mitraṁ | didhiṣema | gīrbhirupo | namobhirvṛṣabhaṁ | viśema |
vṛtrasya | tvā | śvasathādīṣamāṇā | viśve | devājahurye | sakhāyaḥ |
marudbhirindra | sakhyaṁ | te | astvathemā | viśvāḥ | pṛtanā | jayāsi |
triḥ | ṣaṣṭistvā | maruto | vāvṛdhānosrā | iva | rāśayo | yajñiyāsaḥ |
upa | tvemaḥ | kṛdhi | no | bhāgadheyaṁ | śuṣmaṁ | tainā | haviṣā | vidhema |
tigmamāyudhaṁ | marutāmanīkaṁ | kastendra | prati | vajraṁ | dadharṣa |
anāyudhāso | asurādevāścakreṇa | tām̐ | apa | vapa | ṛjīṣin |
mahogrāya | tavase | suvṛktiṁ | preraya | śivatamāya | paśvaḥ |
girvāhase | girendrāya | pūrvīrdhehi | tanve | kuvidaṅga | vedat |
ukthavāhase | vibhve | manīṣāṁ | druṇā | na | pāramīrayā | nadīnām |
ni | spṛśa | dhiyā | tanvi | śrutasya | juṣṭatarasya | kuvidaṅga | vedat |
tadviviḍḍhi | yattendro | jujoṣatstuhi | suṣṭutiṁ | namasā | vivāsa |
upa | bhūṣa | jaritarmā | ruvaṇyaḥ | śrāvayā | vācaṁ | kuvidaṅga | vedat |
ava | drapso | aṁśumatīmatiṣṭhadiyānaḥ | kṛṣṇo | daśabhiḥ | sahasraiḥ |
āvattamindraḥ | śacyā | dhamantamapa | snehitīrnṛmaṇādhatta |
drapsamapaśyaṁ | viṣuṇe | carantamupahvare | nadyo | aṁśumatyāḥ |
nabho | na | kṛṣṇamavatasthivāṁsamiṣyāmi | vo | vṛṣaṇo | yudhyatājau |
adha | drapso | aṁśumatyopasthe'dhārayattanvaṁ | titviṣāṇaḥ |
viśo | adevīrabhyācarantīrbṛhaspatinā | yujendraḥ | sasāhe |
tvaṁ | ha | tyatsaptabhyo | jāyamāno'śatrubhyo | abhavaḥ | śatrurindra |
gūḻhe | dyāvāpṛthivī | anvavindo | vibhumadbhyo | bhuvanebhyo | raṇaṁ | dhāḥ |
tvaṁ | ha | tyadapratimānamojo | vajreṇa | vajrindhṛṣito | jaghantha |
tvaṁ | śuṣṇasyāvātiro | vadhatraistvaṁ | gendra | śacyedavindaḥ |
tvaṁ | ha | tyadvṛṣabha | carṣaṇīnāṁ | ghano | vṛtrāṇāṁ | taviṣo | babhūtha |
tvaṁ | sindhūm̐rasṛjastastabhānāntvamapo | ajayo | dāsapatnīḥ |
sa | sukratū | raṇitā | yaḥ | suteṣvanuttamanyuryo | aheva | revān |
yaika | innaryapāṁsi | kartā | sa | vṛtrahā | pratīdanyamāhuḥ |
sa | vṛtrahendraścarṣaṇīdhṛttaṁ | suṣṭutyā | havyaṁ | huvema |
sa | prāvitā | maghavā | no'dhivaktā | sa | vājasya | śravasyasya | dātā |
sa | vṛtrahendra | ṛbhukṣāḥ | sadyo | jajñāno | havyo | babhūva |
kṛṇvannapāṁsi | naryā | purūṇi | somo | na | pīto | havyaḥ | sakhibhyaḥ |
yendra | bhujābharaḥ | svarvām̐ | asurebhyaḥ |
stotāraminmaghavannasya | vardhaya | ye | ca | tve | vṛktabarhiṣaḥ |
yamindra | dadhiṣe | tvamaśvaṁ | gāṁ | bhāgamavyayam |
yajamāne | sunvati | dakṣiṇāvati | tasmintaṁ | dhehi | mā | paṇau |
yendra | sastyavrato'nuṣvāpamadevayuḥ |
svaiḥ | ṣaivairmumuratpoṣyaṁ | rayiṁ | sanutardhehi | taṁ | tataḥ |
yacchakrāsi | parāvati | yadarvāvati | vṛtrahan |
atastvā | gīrbhirdyugadindra | keśibhiḥ | sutāvām̐ | ā | vivāsati |
yadvāsi | rocane | divaḥ | samudrasyādhi | viṣṭapi |
yatpārthive | sadane | vṛtrahantama | yadantarikṣā | gahi |
sa | naḥ | someṣu | somapāḥ | suteṣu | śavasaspate |
mādayasva | rādhasā | sūnṛtāvatendra | rāyā | parīṇasā |
mā | nendra | parā | vṛṇagbhavā | naḥ | sadhamādyaḥ |
tvaṁ | notī | tvaminnāpyaṁ | mā | nendra | parā | vṛṇak |
asme | indra | sacā | sute | ni | ṣadā | pītaye | madhu |
kṛdhī | jaritre | maghavannavo | mahadasme | indra | sacā | sute |
na | tvā | devāsāśata | na | martyāso | adrivaḥ |
viśvā | jātāni | śavasābhibhūrasi | na | tvā | devāsāśata |
viśvāḥ | pṛtanābhibhūtaraṁ | naraṁ | sajūstatakṣurindraṁ | jajanuśca | rājase |
kratvā | variṣṭhaṁ | varāmurimutogramojiṣṭhaṁ | tavasaṁ | tarasvinam |
samīṁ | rebhāso | asvarannindraṁ | somasya | pītaye |
svarpatiṁ | yadīṁ | vṛdhe | dhṛtavrato | hyojasā | samūtibhiḥ |
nemiṁ | namanti | cakṣasā | meṣaṁ | viprābhisvarā |
sudītayo | vo | adruho'pi | karṇe | tarasvinaḥ | samṛkvabhiḥ |
tamindraṁ | johavīmi | maghavānamugraṁ | satrā | dadhānamapratiṣkutaṁ | śavāṁsi |
maṁhiṣṭho | gīrbhirā | ca | yajñiyo | vavartadrāye | no | viśvā | supathā | kṛṇotu | vajrī |
tvaṁ | purendra | cikidenā | vyojasā | śaviṣṭha | śakra | nāśayadhyai |
tvadviśvāni | bhuvanāni | vajrindyāvā | rejete | pṛthivī | ca | bhīṣā |
tanma | ṛtamindra | śūra | citra | pātvapo | na | vajrinduritāti | parṣi | bhūri |
kadā | nendra | rāyā | daśasyerviśvapsnyasya | spṛhayāyyasya | rājan |
indrāya | sāma | gāyata | viprāya | bṛhate | bṛhat |
dharmakṛte | vipaścite | panasyave |
tvamindrābhibhūrasi | tvaṁ | sūryamarocayaḥ |
viśvakarmā | viśvadevo | mahām̐ | asi |
vibhrājañjyotiṣā | svaragaccho | rocanaṁ | divaḥ |
devāstendra | sakhyāya | yemire |
endra | no | gadhi | priyaḥ | satrājidagohyaḥ |
girirna | viśvataspṛthuḥ | patirdivaḥ |
abhi | hi | satya | somapobhe | babhūtha | rodasī |
indrāsi | sunvato | vṛdhaḥ | patirdivaḥ |
tvaṁ | hi | śaśvatīnāmindra | dartā | purāmasi |
hantā | dasyormanorvṛdhaḥ | patirdivaḥ |
adhā | hīndra | girvaṇopa | tvā | kāmānmahaḥ | sasṛjmahe |
udeva | yantodabhiḥ |
vārṇa | tvā | yavyābhirvardhanti | śūra | brahmāṇi |
vāvṛdhvāṁsaṁ | cidadrivo | divedive |
yuñjanti | harīṣirasya | gāthayorau | rathoruyuge |
indravāhā | vacoyujā |
tvaṁ | nendrā | bharam̐ | ojo | nṛmṇaṁ | śatakrato | vicarṣaṇe |
ā | vīraṁ | pṛtanāṣaham |
tvaṁ | hi | naḥ | pitā | vaso | tvaṁ | mātā | śatakrato | babhūvitha |
adhā | te | sumnamīmahe |
tvāṁ | śuṣminpuruhūta | vājayantamupa | bruve | śatakrato |
sa | no | rāsva | suvīryam |
tvāmidā | hyo | naro'pīpyanvajrinbhūrṇayaḥ |
sendra | stomavāhasāmiha | śrudhyupa | svasaramā | gahi |
matsvā | suśipra | harivastadīmahe | tve | ā | bhūṣanti | vedhasaḥ |
tava | śravāṁsyupamānyukthyā | suteṣvindra | girvaṇaḥ |
śrāyanteva | sūryaṁ | viśvedindrasya | bhakṣata |
vasūni | jāte | janamānaujasā | prati | bhāgaṁ | na | dīdhima |
anarśarātiṁ | vasudāmupa | stuhi | bhadrendrasya | rātayaḥ |
so | asya | kāmaṁ | vidhato | na | roṣati | mano | dānāya | codayan |
tvamindra | pratūrtiṣvabhi | viśvāsi | spṛdhaḥ |
aśastihā | janitā | viśvatūrasi | tvaṁ | tūrya | taruṣyataḥ |
anu | te | śuṣmaṁ | turayantamīyatuḥ | kṣoṇī | śiśuṁ | na | mātarā |
viśvāste | spṛdhaḥ | śnathayanta | manyave | vṛtraṁ | yadindra | tūrvasi |
itotī | vo | ajaraṁ | prahetāramaprahitam |
āśuṁ | jetāraṁ | hetāraṁ | rathītamamatūrtaṁ | tugryāvṛdham |
iṣkartāramaniṣkṛtaṁ | sahaskṛtaṁ | śatamūtiṁ | śatakratum |
samānamindramavase | havāmahe | vasavānaṁ | vasūjuvam |
ayaṁ | taimi | tanvā | purastādviśve | devābhi | mā | yanti | paścāt |
yadā | mahyaṁ | dīdharo | bhāgamindrādinmayā | kṛṇavo | vīryāṇi |
dadhāmi | te | madhuno | bhakṣamagre | hitaste | bhāgaḥ | suto | astu | somaḥ |
asaśca | tvaṁ | dakṣiṇataḥ | sakhā | me'dhā | vṛtrāṇi | jaṅghanāva | bhūri |
pra | su | stomaṁ | bharata | vājayantendrāya | satyaṁ | yadi | satyamasti |
nendro | astīti | nemo | tvāha | keṁ | dadarśa | kamabhi | ṣṭavāma |
ayamasmi | jaritaḥ | paśya | meha | viśvā | jātānyabhyasmi | mahnā |
ṛtasya | mā | pradiśo | vardhayantyādardiro | bhuvanā | dardarīmi |
ā | yanmā | venāruhannṛtasyam̐ | ekamāsīnaṁ | haryatasya | pṛṣṭhe |
manaścinme | hṛdā | pratyavocadacikradañchiśumantaḥ | sakhāyaḥ |
viśvettā | te | savaneṣu | pravācyā | yā | cakartha | maghavannindra | sunvate |
pārāvataṁ | yatpurusaṁbhṛtaṁ | vasvapāvṛṇoḥ | śarabhāya | ṛṣibandhave |
pra | nūnaṁ | dhāvatā | pṛthaṅneha | yo | vo | avāvarīt |
ni | ṣīṁ | vṛtrasya | marmaṇi | vajramindro | apīpatat |
manojavāyamāna | āyasīmataratpuram |
divaṁ | suparṇo | gatvāya | somaṁ | vajriṇābharat |
samudre | antaḥ | śayatodnā | vajro | abhīvṛtaḥ |
bharantyasmai | saṁyataḥ | puraḥprasravaṇā | balim |
yadvāgvadantyavicetanāni | rāṣṭrī | devānāṁ | niṣasāda | mandrā |
catasrorjaṁ | duduhe | payāṁsi | kva | svidasyāḥ | paramaṁ | jagāma |
devīṁ | vācamajanayanta | devāstāṁ | viśvarūpāḥ | paśavo | vadanti |
sā | no | mandreṣamūrjaṁ | duhānā | dhenurvāgasmānupa | suṣṭutaitu |
sakhe | viṣṇo | vitaraṁ | vi | kramasva | dyaurdehi | lokaṁ | vajrāya | viṣkabhe |
hanāva | vṛtraṁ | riṇacāva | sindhūnindrasya | yantu | prasave | visṛṣṭāḥ |
ṛdhagitthā | sa | martyaḥ | śaśame | devatātaye |
yo | nūnaṁ | mitrāvaruṇāvabhiṣṭayācakre | havyadātaye |
varṣiṣṭhakṣatrorucakṣasā | narā | rājānā | dīrghaśruttamā |
tā | bāhutā | na | daṁsanā | ratharyataḥ | sākaṁ | sūryasya | raśmibhiḥ |
pra | yo | vāṁ | mitrāvaruṇājiro | dūto | adravat |
ayaḥśīrṣā | maderaghuḥ |
na | yaḥ | saṁpṛcche | na | punarhavītave | na | saṁvādāya | ramate |
tasmānno | adya | samṛteruruṣyataṁ | bāhubhyāṁ | noruṣyatam |
pra | mitrāya | prāryamṇe | sacathyamṛtāvaso |
varūthyaṁ | varuṇe | chandyaṁ | vacaḥ | stotraṁ | rājasu | gāyata |
te | hinvire | aruṇaṁ | jenyaṁ | vasvekaṁ | putraṁ | tisṝṇām |
te | dhāmānyamṛtā | martyānāmadabdhābhi | cakṣate |
ā | me | vacāṁsyudyatā | dyumattamāni | kartvā |
ubhā | yātaṁ | nāsatyā | sajoṣasā | prati | havyāni | vītaye |
rātiṁ | yadvāmarakṣasaṁ | havāmahe | yuvābhyāṁ | vājinīvasū |
prācīṁ | hotrāṁ | pratirantāvitaṁ | narā | gṛṇānā | jamadagninā |
ā | no | yajñaṁ | divispṛśaṁ | vāyo | yāhi | sumanmabhiḥ |
antaḥ | pavitropari | śrīṇāno'yaṁ | śukro | ayāmi | te |
vetyadhvaryuḥ | pathibhī | rajiṣṭhaiḥ | prati | havyāni | vītaye |
adhā | niyutvobhayasya | naḥ | piba | śuciṁ | somaṁ | gavāśiram |
baṇmahām̐ | asi | sūrya | baḻāditya | mahām̐ | asi |
mahaste | sato | mahimā | panasyate'ddhā | deva | mahām̐ | asi |
baṭ | sūrya | śravasā | mahām̐ | asi | satrā | deva | mahām̐ | asi |
mahnā | devānāmasuryaḥ | purohito | vibhu | jyotiradābhyam |
iyaṁ | yā | nīcyarkiṇī | rūpā | rohiṇyā | kṛtā |
citreva | pratyadarśyāyatyantardaśasu | bāhuṣu |
prajā | ha | tisro | atyāyamīyurnyanyārkamabhito | viviśre |
bṛhaddha | tasthau | bhuvaneṣvantaḥ | pavamāno | haritā | viveśa |
mātā | rudrāṇāṁ | duhitā | vasūnāṁ | svasādityānāmamṛtasya | nābhiḥ |
pra | nu | vocaṁ | cikituṣe | janāya | mā | gāmanāgāmaditiṁ | vadhiṣṭa |
vacovidaṁ | vācamudīrayantīṁ | viśvābhirdhībhirupatiṣṭhamānām |
devīṁ | devebhyaḥ | paryeyuṣīṁ | gāmā | māvṛkta | martyo | dabhracetāḥ |
tvamagne | bṛhadvayo | dadhāsi | deva | dāśuṣe |
kavirgṛhapatiryuvā |
sa | neḻānayā | saha | devām̐ | agne | duvasyuvā |
cikidvibhānavā | vaha |
tvayā | ha | svidyujā | vayaṁ | codiṣṭhena | yaviṣṭhya |
abhi | ṣmo | vājasātaye |
aurvabhṛguvacchucimapnavānavadā | huve |
agniṁ | samudravāsasam |
huve | vātasvanaṁ | kaviṁ | parjanyakrandyaṁ | sahaḥ |
agniṁ | samudravāsasam |
ā | savaṁ | savituryathā | bhagasyeva | bhujiṁ | huve |
agniṁ | samudravāsasam |
agniṁ | vo | vṛdhantamadhvarāṇāṁ | purūtamam |
acchā | naptre | sahasvate |
ayaṁ | yathā | nābhuvattvaṣṭā | rūpeva | takṣyā |
asya | kratvā | yaśasvataḥ |
ayaṁ | viśvābhi | śriyo'gnirdeveṣu | patyate |
ā | vājairupa | no | gamat |
viśveṣāmiha | stuhi | hotṝṇāṁ | yaśastamam |
agniṁ | yajñeṣu | pūrvyam |
śīraṁ | pāvakaśociṣaṁ | jyeṣṭho | yo | dameṣvā |
dīdāya | dīrghaśruttamaḥ |
tamarvantaṁ | na | sānasiṁ | gṛṇīhi | vipra | śuṣmiṇam |
mitraṁ | na | yātayajjanam |
upa | tvā | jāmayo | giro | dediśatīrhaviṣkṛtaḥ |
vāyoranīke | asthiran |
yasya | tridhātvavṛtaṁ | barhistasthāvasaṁdinam |
āpaścinni | dadhā | padam |
padaṁ | devasya | mīḻhuṣo'nādhṛṣṭābhirūtibhiḥ |
bhadrā | sūryevopadṛk |
agne | ghṛtasya | dhītibhistepāno | deva | śociṣā |
ā | devānvakṣi | yakṣi | ca |
taṁ | tvājananta | mātaraḥ | kaviṁ | devāso | aṅgiraḥ |
havyavāhamamartyam |
pracetasaṁ | tvā | kave'gne | dūtaṁ | vareṇyam |
havyavāhaṁ | ni | ṣedire |
nahi | me | astyaghnyā | na | svadhitirvananvati |
athaitādṛgbharāmi | te |
yadagne | kāni | kāni | cidā | te | dārūṇi | dadhmasi |
tā | juṣasva | yaviṣṭhya |
yadattyupajihvikā | yadvamro | atisarpati |
sarvaṁ | tadastu | te | ghṛtam |
agnimindhāno | manasā | dhiyaṁ | saceta | martyaḥ |
agnimīdhe | vivasvabhiḥ |
adarśi | gātuvittamo | yasminvratānyādadhuḥ |
upo | ṣu | jātamāryasya | vardhanamagniṁ | nakṣanta | no | giraḥ |
pra | daivodāso | agnirdevām̐ | acchā | na | majmanā |
anu | mātaraṁ | pṛthivīṁ | vi | vāvṛte | tasthau | nākasya | sānavi |
yasmādrejanta | kṛṣṭayaścarkṛtyāni | kṛṇvataḥ |
sahasrasāṁ | medhasātāviva | tmanāgniṁ | dhībhiḥ | saparyata |
pra | yaṁ | rāye | ninīṣasi | marto | yaste | vaso | dāśat |
sa | vīraṁ | dhatte | agnokthaśaṁsinaṁ | tmanā | sahasrapoṣiṇam |
sa | dṛḻhe | cidabhi | tṛṇatti | vājamarvatā | sa | dhatte | akṣiti | śravaḥ |
tve | devatrā | sadā | purūvaso | viśvā | vāmāni | dhīmahi |
yo | viśvā | dayate | vasu | hotā | mandro | janānām |
madhorna | pātrā | prathamānyasmai | pra | stomā | yantyagnaye |
aśvaṁ | na | gīrbhī | rathyaṁ | sudānavo | marmṛjyante | devayavaḥ |
ubhe | toke | tanaye | dasma | viśpate | parṣi | rādho | maghonām |
pra | maṁhiṣṭhāya | gāyata | ṛtāvne | bṛhate | śukraśociṣe |
upastutāso | agnaye |
ā | vaṁsate | maghavā | vīravadyaśaḥ | samiddho | dyumnyāhutaḥ |
kuvinno | asya | sumatirnavīyasyacchā | vājebhirāgamat |
preṣṭhamu | priyāṇāṁ | stuhyāsāvātithim |
agniṁ | rathānāṁ | yamam |
uditā | yo | niditā | veditā | vasvā | yajñiyo | vavartati |
duṣṭarā | yasya | pravaṇe | normayo | dhiyā | vājaṁ | siṣāsataḥ |
mā | no | hṛṇītāmatithirvasuragniḥ | purupraśastaiṣaḥ |
yaḥ | suhotā | svadhvaraḥ |
mo | te | riṣanye | acchoktibhirvaso'gne | kebhiścidevaiḥ |
kīriściddhi | tvāmīṭṭe | dūtyāya | rātahavyaḥ | svadhvaraḥ |
āgne | yāhi | marutsakhā | rudrebhiḥ | somapītaye |
sobharyopa | suṣṭutiṁ | mādayasva | svarṇare |
svādiṣṭhayā | madiṣṭhayā | pavasva | soma | dhārayā |
indrāya | pātave | sutaḥ |
rakṣohā | viśvacarṣaṇirabhi | yonimayohatam |
druṇā | sadhasthamāsadat |
varivodhātamo | bhava | maṁhiṣṭho | vṛtrahantamaḥ |
parṣi | rādho | maghonām |
abhyarṣa | mahānāṁ | devānāṁ | vītimandhasā |
abhi | vājamuta | śravaḥ |
tvāmacchā | carāmasi | tadidarthaṁ | divedive |
indo | tve | nāśasaḥ |
punāti | te | parisrutaṁ | somaṁ | sūryasya | duhitā |
vāreṇa | śaśvatā | tanā |
tamīmaṇvīḥ | samaryā | gṛbhṇanti | yoṣaṇo | daśa |
svasāraḥ | pārye | divi |
tamīṁ | hinvantyagruvo | dhamanti | bākuraṁ | dṛtim |
tridhātu | vāraṇaṁ | madhu |
abhīmamaghnyota | śrīṇanti | dhenavaḥ | śiśum |
somamindrāya | pātave |
asyedindro | madeṣvā | viśvā | vṛtrāṇi | jighnate |
śūro | maghā | ca | maṁhate |
pavasva | devavīrati | pavitraṁ | soma | raṁhyā |
indramindo | vṛṣā | viśa |
ā | vacyasva | mahi | psaro | vṛṣendo | dyumnavattamaḥ |
ā | yoniṁ | dharṇasiḥ | sadaḥ |
adhukṣata | priyaṁ | madhu | dhārā | sutasya | vedhasaḥ |
apo | vasiṣṭa | sukratuḥ |
mahāntaṁ | tvā | mahīranvāpo | arṣanti | sindhavaḥ |
yadgobhirvāsayiṣyase |
samudro | apsu | māmṛje | viṣṭambho | dharuṇo | divaḥ |
somaḥ | pavitre | asmayuḥ |
acikradadvṛṣā | harirmahānmitro | na | darśataḥ |
saṁ | sūryeṇa | rocate |
girastenda | ojasā | marmṛjyante | apasyuvaḥ |
yābhirmadāya | śumbhase |
taṁ | tvā | madāya | ghṛṣvayo | lokakṛtnumīmahe |
tava | praśastayo | mahīḥ |
asmabhyamindavindrayurmadhvaḥ | pavasva | dhārayā |
parjanyo | vṛṣṭimām̐ | iva |
goṣendo | nṛṣāsyaśvasā | vājasota |
ātmā | yajñasya | pūrvyaḥ |
eṣa | devo | amartyaḥ | parṇavīriva | dīyati |
abhi | droṇānyāsadam |
eṣa | devo | vipā | kṛto'ti | hvarāṁsi | dhāvati |
pavamāno | adābhyaḥ |
eṣa | devo | vipanyubhiḥ | pavamāna | ṛtāyubhiḥ |
harirvājāya | mṛjyate |
eṣa | viśvāni | vāryā | śūro | yanniva | satvabhiḥ |
pavamānaḥ | siṣāsati |
eṣa | devo | ratharyati | pavamāno | daśasyati |
āviṣkṛṇoti | vagvanum |
eṣa | viprairabhiṣṭuto'po | devo | vi | gāhate |
dadhadratnāni | dāśuṣe |
eṣa | divaṁ | vi | dhāvati | tiro | rajāṁsi | dhārayā |
pavamānaḥ | kanikradat |
eṣa | divaṁ | vyāsarattiro | rajāṁsyaspṛtaḥ |
pavamānaḥ | svadhvaraḥ |
eṣa | pratnena | janmanā | devo | devebhyaḥ | sutaḥ |
hariḥ | pavitre | arṣati |
eṣo | sya | puruvrato | jajñāno | janayanniṣaḥ |
dhārayā | pavate | sutaḥ |
sanā | ca | soma | jeṣi | ca | pavamāna | mahi | śravaḥ |
athā | no | vasyasaskṛdhi |
sanā | jyotiḥ | sanā | svarviśvā | ca | soma | saubhagā |
athā | no | vasyasaskṛdhi |
sanā | dakṣamuta | kratumapa | soma | mṛdho | jahi |
athā | no | vasyasaskṛdhi |
pavītāraḥ | punītana | somamindrāya | pātave |
athā | no | vasyasaskṛdhi |
tvaṁ | sūrye | nā | bhaja | tava | kratvā | tavotibhiḥ |
athā | no | vasyasaskṛdhi |
tava | kratvā | tavotibhirjyokpaśyema | sūryam |
athā | no | vasyasaskṛdhi |
abhyarṣa | svāyudha | soma | dvibarhasaṁ | rayim |
athā | no | vasyasaskṛdhi |
abhyarṣānapacyuto | rayiṁ | samatsu | sāsahiḥ |
athā | no | vasyasaskṛdhi |
tvāṁ | yajñairavīvṛdhanpavamāna | vidharmaṇi |
athā | no | vasyasaskṛdhi |
rayiṁ | naścitramaśvinamindo | viśvāyumā | bhara |
athā | no | vasyasaskṛdhi |
samiddho | viśvataspatiḥ | pavamāno | vi | rājati |
prīṇanvṛṣā | kanikradat |
tanūnapātpavamānaḥ | śṛṅge | śiśāno | arṣati |
antarikṣeṇa | rārajat |
īḻenyaḥ | pavamāno | rayirvi | rājati | dyumān |
madhordhārābhirojasā |
barhiḥ | prācīnamojasā | pavamānaḥ | stṛṇanhariḥ |
deveṣu | deveyate |
udātairjihate | bṛhaddvāro | devīrhiraṇyayīḥ |
pavamānena | suṣṭutāḥ |
suśilpe | bṛhatī | mahī | pavamāno | vṛṣaṇyati |
naktoṣāsā | na | darśate |
ubhā | devā | nṛcakṣasā | hotārā | daivyā | huve |
pavamānendro | vṛṣā |
bhāratī | pavamānasya | sarasvatīḻā | mahī |
imaṁ | no | yajñamā | gamantisro | devīḥ | supeśasaḥ |
tvaṣṭāramagrajāṁ | gopāṁ | puroyāvānamā | huve |
indurindro | vṛṣā | hariḥ | pavamānaḥ | prajāpatiḥ |
vanaspatiṁ | pavamāna | madhvā | samaṅgdhi | dhārayā |
sahasravalśaṁ | haritaṁ | bhrājamānaṁ | hiraṇyayam |
viśve | devāḥ | svāhākṛtiṁ | pavamānasyā | gata |
vāyurbṛhaspatiḥ | sūryo'gnirindraḥ | sajoṣasaḥ |
mandrayā | soma | dhārayā | vṛṣā | pavasva | devayuḥ |
avyo | vāreṣvasmayuḥ |
abhi | tyaṁ | madyaṁ | madamindavindreti | kṣara |
abhi | vājino | arvataḥ |
abhi | tyaṁ | pūrvyaṁ | madaṁ | suvāno | arṣa | pavitrā |
abhi | vājamuta | śravaḥ |
anu | drapsāsendava | āpo | na | pravatāsaran |
punānendramāśata |
yamatyamiva | vājinaṁ | mṛjanti | yoṣaṇo | daśa |
vane | krīḻantamatyavim |
taṁ | gobhirvṛṣaṇaṁ | rasaṁ | madāya | devavītaye |
sutaṁ | bharāya | saṁ | sṛja |
devo | devāya | dhārayendrāya | pavate | sutaḥ |
payo | yadasya | pīpayat |
ātmā | yajñasya | raṁhyā | suṣvāṇaḥ | pavate | sutaḥ |
pratnaṁ | ni | pāti | kāvyam |
evā | punānendrayurmadaṁ | madiṣṭha | vītaye |
guhā | ciddadhiṣe | giraḥ |
asṛgramindavaḥ | pathā | dharmannṛtasya | suśriyaḥ |
vidānāsya | yojanam |
pra | dhārā | madhvo | agriyo | mahīrapo | vi | gāhate |
havirhaviṣṣu | vandyaḥ |
pra | yujo | vāco | agriyo | vṛṣāva | cakradadvane |
sadmābhi | satyo | adhvaraḥ |
pari | yatkāvyā | kavirnṛmṇā | vasāno | arṣati |
svarvājī | siṣāsati |
pavamāno | abhi | spṛdho | viśo | rājeva | sīdati |
yadīmṛṇvanti | vedhasaḥ |
avyo | vāre | pari | priyo | harirvaneṣu | sīdati |
rebho | vanuṣyate | matī |
sa | vāyumindramaśvinā | sākaṁ | madena | gacchati |
raṇā | yo | asya | dharmabhiḥ |
ā | mitrāvaruṇā | bhagaṁ | madhvaḥ | pavantormayaḥ |
vidānāsya | śakmabhiḥ |
asmabhyaṁ | rodasī | rayiṁ | madhvo | vājasya | sātaye |
śravo | vasūni | saṁ | jitam |
ete | somābhi | priyamindrasya | kāmamakṣaran |
vardhanto | asya | vīryam |
punānāsaścamūṣado | gacchanto | vāyumaśvinā |
te | no | dhāntu | suvīryam |
indrasya | soma | rādhase | punāno | hārdi | codaya |
ṛtasya | yonimāsadam |
mṛjanti | tvā | daśa | kṣipo | hinvanti | sapta | dhītayaḥ |
anu | viprāmādiṣuḥ |
devebhyastvā | madāya | kaṁ | sṛjānamati | meṣyaḥ |
saṁ | gobhirvāsayāmasi |
punānaḥ | kalaśeṣvā | vastrāṇyaruṣo | hariḥ |
pari | gavyānyavyata |
maghonā | pavasva | no | jahi | viśvāpa | dviṣaḥ |
indo | sakhāyamā | viśa |
vṛṣṭiṁ | divaḥ | pari | srava | dyumnaṁ | pṛthivyādhi |
saho | naḥ | soma | pṛtsu | dhāḥ |
nṛcakṣasaṁ | tvā | vayamindrapītaṁ | svarvidam |
bhakṣīmahi | prajāmiṣam |
pari | priyā | divaḥ | kavirvayāṁsi | naptyorhitaḥ |
suvāno | yāti | kavikratuḥ |
prapra | kṣayāya | panyase | janāya | juṣṭo | adruhe |
vītyarṣa | caniṣṭhayā |
sa | sūnurmātarā | śucirjāto | jāte | arocayat |
mahānmahī | ṛtāvṛdhā |
sa | sapta | dhītibhirhito | nadyo | ajinvadadruhaḥ |
yaikamakṣi | vāvṛdhuḥ |
tābhi | santamastṛtaṁ | mahe | yuvānamā | dadhuḥ |
indumindra | tava | vrate |
abhi | vahniramartyaḥ | sapta | paśyati | vāvahiḥ |
krivirdevīratarpayat |
avā | kalpeṣu | naḥ | pumastamāṁsi | soma | yodhyā |
tāni | punāna | jaṅghanaḥ |
nū | navyase | navīyase | sūktāya | sādhayā | pathaḥ |
pratnavadrocayā | rucaḥ |
pavamāna | mahi | śravo | gāmaśvaṁ | rāsi | vīravat |
sanā | medhāṁ | sanā | svaḥ |
pra | svānāso | rathevārvanto | na | śravasyavaḥ |
somāso | rāye | akramuḥ |
hinvānāso | ratheva | dadhanvire | gabhastyoḥ |
bharāsaḥ | kāriṇāmiva |
rājāno | na | praśastibhiḥ | somāso | gobhirañjate |
yajño | na | sapta | dhātṛbhiḥ |
pari | suvānāsendavo | madāya | barhaṇā | girā |
sutārṣanti | dhārayā |
āpānāso | vivasvato | janantoṣaso | bhagam |
sūrāṇvaṁ | vi | tanvate |
apa | dvārā | matīnāṁ | pratnā | ṛṇvanti | kāravaḥ |
vṛṣṇo | harasāyavaḥ |
samīcīnāsāsate | hotāraḥ | saptajāmayaḥ |
padamekasya | piprataḥ |
nābhā | nābhiṁ | nā | dade | cakṣuścitsūrye | sacā |
kaverapatyamā | duhe |
abhi | priyā | divaspadamadhvaryubhirguhā | hitam |
sūraḥ | paśyati | cakṣasā |
upāsmai | gāyatā | naraḥ | pavamānāyendave |
abhi | devām̐ | iyakṣate |
abhi | te | madhunā | payo'tharvāṇo | aśiśrayuḥ |
devaṁ | devāya | devayu |
sa | naḥ | pavasva | śaṁ | gave | śaṁ | janāya | śamarvate |
śaṁ | rājannoṣadhībhyaḥ |
babhrave | nu | svatavase'ruṇāya | divispṛśe |
somāya | gāthamarcata |
hastacyutebhiradribhiḥ | sutaṁ | somaṁ | punītana |
madhāvā | dhāvatā | madhu |
namasedupa | sīdata | dadhnedabhi | śrīṇītana |
indumindre | dadhātana |
amitrahā | vicarṣaṇiḥ | pavasva | soma | śaṁ | gave |
devebhyo | anukāmakṛt |
indrāya | soma | pātave | madāya | pari | ṣicyase |
manaścinmanasaspatiḥ |
pavamāna | suvīryaṁ | rayiṁ | soma | rirīhi | naḥ |
indavindreṇa | no | yujā |
somāsṛgramindavaḥ | sutā | ṛtasya | sādane |
indrāya | madhumattamāḥ |
abhi | viprānūṣata | gāvo | vatsaṁ | na | mātaraḥ |
indraṁ | somasya | pītaye |
madacyutkṣeti | sādane | sindhorūrmā | vipaścit |
somo | gaurī | adhi | śritaḥ |
divo | nābhā | vicakṣaṇo'vyo | vāre | mahīyate |
somo | yaḥ | sukratuḥ | kaviḥ |
yaḥ | somaḥ | kalaśeṣvām̐ | antaḥ | pavitrāhitaḥ |
taminduḥ | pari | ṣasvaje |
pra | vācaminduriṣyati | samudrasyādhi | viṣṭapi |
jinvankośaṁ | madhuścutam |
nityastotro | vanaspatirdhīnāmantaḥ | sabardughaḥ |
hinvāno | mānuṣā | yugā |
abhi | priyā | divaspadā | somo | hinvāno | arṣati |
viprasya | dhārayā | kaviḥ |
ā | pavamāna | dhāraya | rayiṁ | sahasravarcasam |
asme | indo | svābhuvam |
somaḥ | punāno | arṣati | sahasradhāro | atyaviḥ |
vāyorindrasya | niṣkṛtam |
pavamānamavasyavo | vipramabhi | pra | gāyata |
suṣvāṇaṁ | devavītaye |
pavante | vājasātaye | somāḥ | sahasrapājasaḥ |
gṛṇānā | devavītaye |
uta | no | vājasātaye | pavasva | bṛhatīriṣaḥ |
dyumadindo | suvīryam |
te | naḥ | sahasriṇaṁ | rayiṁ | pavantāmā | suvīryam |
suvānā | devāsendavaḥ |
atyā | hiyānā | na | hetṛbhirasṛgraṁ | vājasātaye |
vi | vāramavyamāśavaḥ |
vāśrārṣantīndavo'bhi | vatsaṁ | na | dhenavaḥ |
dadhanvire | gabhastyoḥ |
juṣṭendrāya | matsaraḥ | pavamāna | kanikradat |
viśvāpa | dviṣo | jahi |
apaghnanto | arāvṇaḥ | pavamānāḥ | svardṛśaḥ |
yonāvṛtasya | sīdata |
pari | prāsiṣyadatkaviḥ | sindhorūrmāvadhi | śritaḥ |
kāraṁ | bibhratpuruspṛham |
girā | yadī | sabandhavaḥ | pañca | vrātāpasyavaḥ |
pariṣkṛṇvanti | dharṇasim |
ādasya | śuṣmiṇo | rase | viśve | devāmatsata |
yadī | gobhirvasāyate |
niriṇāno | vi | dhāvati | jahaccharyāṇi | tānvā |
atrā | saṁ | jighnate | yujā |
naptībhiryo | vivasvataḥ | śubhro | na | māmṛje | yuvā |
gāḥ | kṛṇvāno | na | nirṇijam |
ati | śritī | tiraścatā | gavyā | jigātyaṇvyā |
vagnumiyarti | yaṁ | vide |
abhi | kṣipaḥ | samagmata | marjayantīriṣaspatim |
pṛṣṭhā | gṛbhṇata | vājinaḥ |
pari | divyāni | marmṛśadviśvāni | soma | pārthivā |
vasūni | yāhyasmayuḥ |
eṣa | dhiyā | yātyaṇvyā | śūro | rathebhirāśubhiḥ |
gacchannindrasya | niṣkṛtam |
eṣa | purū | dhiyāyate | bṛhate | devatātaye |
yatrāmṛtāsāsate |
eṣa | hito | vi | nīyate'ntaḥ | śubhrāvatā | pathā |
yadī | tuñjanti | bhūrṇayaḥ |
eṣa | śṛṅgāṇi | dodhuvacchiśīte | yūthyo | vṛṣā |
nṛmṇā | dadhānaujasā |
eṣa | rukmibhirīyate | vājī | śubhrebhiraṁśubhiḥ |
patiḥ | sindhūnāṁ | bhavan |
eṣa | vasūni | pibdanā | paruṣā | yayivām̐ | ati |
ava | śādeṣu | gacchati |
etaṁ | mṛjanti | marjyamupa | droṇeṣvāyavaḥ |
pracakrāṇaṁ | mahīriṣaḥ |
etamu | tyaṁ | daśa | kṣipo | mṛjanti | sapta | dhītayaḥ |
svāyudhaṁ | madintamam |
pra | te | sotārauṇyo | rasaṁ | madāya | ghṛṣvaye |
sargo | na | taktyetaśaḥ |
kratvā | dakṣasya | rathyamapo | vasānamandhasā |
goṣāmaṇveṣu | saścima |
anaptamapsu | duṣṭaraṁ | somaṁ | pavitrā | sṛja |
punīhīndrāya | pātave |
pra | punānasya | cetasā | somaḥ | pavitre | arṣati |
kratvā | sadhasthamāsadat |
pra | tvā | namobhirindavendra | somāsṛkṣata |
mahe | bharāya | kāriṇaḥ |
punāno | rūpe | avyaye | viśvārṣannabhi | śriyaḥ |
śūro | na | goṣu | tiṣṭhati |
divo | na | sānu | pipyuṣī | dhārā | sutasya | vedhasaḥ |
vṛthā | pavitre | arṣati |
tvaṁ | soma | vipaścitaṁ | tanā | punānāyuṣu |
avyo | vāraṁ | vi | dhāvasi |
pra | nimneneva | sindhavo | ghnanto | vṛtrāṇi | bhūrṇayaḥ |
somāsṛgramāśavaḥ |
abhi | suvānāsendavo | vṛṣṭayaḥ | pṛthivīmiva |
indraṁ | somāso | akṣaran |
atyūrmirmatsaro | madaḥ | somaḥ | pavitre | arṣati |
vighnanrakṣāṁsi | devayuḥ |
ā | kalaśeṣu | dhāvati | pavitre | pari | ṣicyate |
ukthairyajñeṣu | vardhate |
ati | trī | soma | rocanā | rohanna | bhrājase | divam |
iṣṇantsūryaṁ | na | codayaḥ |
abhi | viprānūṣata | mūrdhanyajñasya | kāravaḥ |
dadhānāścakṣasi | priyam |
tamu | tvā | vājinaṁ | naro | dhībhirviprāvasyavaḥ |
mṛjanti | devatātaye |
madhordhārāmanu | kṣara | tīvraḥ | sadhasthamāsadaḥ |
cārurṛtāya | pītaye |
pari | suvāno | giriṣṭhāḥ | pavitre | somo | akṣāḥ |
madeṣu | sarvadhāsi |
tvaṁ | viprastvaṁ | kavirmadhu | pra | jātamandhasaḥ |
madeṣu | sarvadhāsi |
tava | viśve | sajoṣaso | devāsaḥ | pītimāśata |
madeṣu | sarvadhāsi |
ā | yo | viśvāni | vāryā | vasūni | hastayordadhe |
madeṣu | sarvadhāsi |
yeme | rodasī | mahī | saṁ | mātareva | dohate |
madeṣu | sarvadhāsi |
pari | yo | rodasī | ubhe | sadyo | vājebhirarṣati |
madeṣu | sarvadhāsi |
sa | śuṣmī | kalaśeṣvā | punāno | acikradat |
madeṣu | sarvadhāsi |
yatsoma | citramukthyaṁ | divyaṁ | pārthivaṁ | vasu |
tannaḥ | punānā | bhara |
yuvaṁ | hi | sthaḥ | svarpatīndraśca | soma | gopatī |
īśānā | pipyataṁ | dhiyaḥ |
vṛṣā | punānāyuṣu | stanayannadhi | barhiṣi |
hariḥ | sanyonimāsadat |
avāvaśanta | dhītayo | vṛṣabhasyādhi | retasi |
sūnorvatsasya | mātaraḥ |
kuvidvṛṣaṇyantībhyaḥ | punāno | garbhamādadhat |
yāḥ | śukraṁ | duhate | payaḥ |
upa | śikṣāpatasthuṣo | bhiyasamā | dhehi | śatruṣu |
pavamāna | vidā | rayim |
ni | śatroḥ | soma | vṛṣṇyaṁ | ni | śuṣmaṁ | ni | vayastira |
dūre | vā | sato | anti | vā |
pra | kavirdevavītaye'vyo | vārebhirarṣati |
sāhvānviśvābhi | spṛdhaḥ |
sa | hi | ṣmā | jaritṛbhyā | vājaṁ | gomantaminvati |
pavamānaḥ | sahasriṇam |
pari | viśvāni | cetasā | mṛśase | pavase | matī |
sa | naḥ | soma | śravo | vidaḥ |
abhyarṣa | bṛhadyaśo | maghavadbhyo | dhruvaṁ | rayim |
iṣaṁ | stotṛbhyā | bhara |
tvaṁ | rājeva | suvrato | giraḥ | somā | viveśitha |
punāno | vahne | adbhuta |
sa | vahnirapsu | duṣṭaro | mṛjyamāno | gabhastyoḥ |
somaścamūṣu | sīdati |
krīḻurmakho | na | maṁhayuḥ | pavitraṁ | soma | gacchasi |
dadhatstotre | suvīryam |
ete | dhāvantīndavaḥ | somendrāya | ghṛṣvayaḥ |
matsarāsaḥ | svarvidaḥ |
pravṛṇvanto | abhiyujaḥ | suṣvaye | varivovidaḥ |
svayaṁ | stotre | vayaskṛtaḥ |
vṛthā | krīḻantendavaḥ | sadhasthamabhyekamit |
sindhorūrmā | vyakṣaran |
ete | viśvāni | vāryā | pavamānāsāśata |
hitā | na | saptayo | rathe |
āsminpiśaṅgamindavo | dadhātā | venamādiśe |
yo | asmabhyamarāvā |
ṛbhurna | rathyaṁ | navaṁ | dadhātā | ketamādiśe |
śukrāḥ | pavadhvamarṇasā |
eto | tye | avīvaśankāṣṭhāṁ | vājino | akrata |
sataḥ | prāsāviṣurmatim |
ete | somāsāśavo | ratheva | pra | vājinaḥ |
sargāḥ | sṛṣṭāheṣata |
ete | vātevoravaḥ | parjanyasyeva | vṛṣṭayaḥ |
agneriva | bhramā | vṛthā |
ete | pūtā | vipaścitaḥ | somāso | dadhyāśiraḥ |
vipā | vyānaśurdhiyaḥ |
ete | mṛṣṭāmartyāḥ | sasṛvāṁso | na | śaśramuḥ |
iyakṣantaḥ | patho | rajaḥ |
ete | pṛṣṭhāni | rodasorviprayanto | vyānaśuḥ |
utedamuttamaṁ | rajaḥ |
tantuṁ | tanvānamuttamamanu | pravatāśata |
utedamuttamāyyam |
tvaṁ | soma | paṇibhyā | vasu | gavyāni | dhārayaḥ |
tataṁ | tantumacikradaḥ |
somāsṛgramāśavo | madhormadasya | dhārayā |
abhi | viśvāni | kāvyā |
anu | pratnāsāyavaḥ | padaṁ | navīyo | akramuḥ |
ruce | jananta | sūryam |
ā | pavamāna | no | bharāryo | adāśuṣo | gayam |
kṛdhi | prajāvatīriṣaḥ |
abhi | somāsāyavaḥ | pavante | madyaṁ | madam |
abhi | kośaṁ | madhuścutam |
somo | arṣati | dharṇasirdadhānendriyaṁ | rasam |
suvīro | abhiśastipāḥ |
indrāya | soma | pavase | devebhyaḥ | sadhamādyaḥ |
indo | vājaṁ | siṣāsasi |
asya | pītvā | madānāmindro | vṛtrāṇyaprati |
jaghāna | jaghanacca | nu |
pra | somāso | adhanviṣuḥ | pavamānāsendavaḥ |
śrīṇānāpsu | mṛñjata |
abhi | gāvo | adhanviṣurāpo | na | pravatā | yatīḥ |
punānendramāśata |
pra | pavamāna | dhanvasi | somendrāya | pātave |
nṛbhiryato | vi | nīyase |
tvaṁ | soma | nṛmādanaḥ | pavasva | carṣaṇīsahe |
sasniryo | anumādyaḥ |
indo | yadadribhiḥ | sutaḥ | pavitraṁ | paridhāvasi |
aramindrasya | dhāmne |
pavasva | vṛtrahantamokthebhiranumādyaḥ |
śuciḥ | pāvako | adbhutaḥ |
śuciḥ | pāvakocyate | somaḥ | sutasya | madhvaḥ |
devāvīraghaśaṁsahā |
pavasva | dakṣasādhano | devebhyaḥ | pītaye | hare |
marudbhyo | vāyave | madaḥ |
pavamāna | dhiyā | hito'bhi | yoniṁ | kanikradat |
dharmaṇā | vāyumā | viśa |
saṁ | devaiḥ | śobhate | vṛṣā | kaviryonāvadhi | priyaḥ |
vṛtrahā | devavītamaḥ |
viśvā | rūpāṇyāviśanpunāno | yāti | haryataḥ |
yatrāmṛtāsāsate |
aruṣo | janayangiraḥ | somaḥ | pavatāyuṣak |
indraṁ | gacchankavikratuḥ |
ā | pavasva | madintama | pavitraṁ | dhārayā | kave |
arkasya | yonimāsadam |
tamamṛkṣanta | vājinamupasthe | aditeradhi |
viprāso | aṇvyā | dhiyā |
taṁ | gāvo | abhyanūṣata | sahasradhāramakṣitam |
induṁ | dhartāramā | divaḥ |
taṁ | vedhāṁ | medhayāhyanpavamānamadhi | dyavi |
dharṇasiṁ | bhūridhāyasam |
tamahyanbhurijordhiyā | saṁvasānaṁ | vivasvataḥ |
patiṁ | vāco | adābhyam |
taṁ | sānāvadhi | jāmayo | hariṁ | hinvantyadribhiḥ |
haryataṁ | bhūricakṣasam |
taṁ | tvā | hinvanti | vedhasaḥ | pavamāna | girāvṛdham |
indavindrāya | matsaram |
eṣa | kavirabhiṣṭutaḥ | pavitre | adhi | tośate |
punāno | ghnannapa | sridhaḥ |
eṣendrāya | vāyave | svarjitpari | ṣicyate |
pavitre | dakṣasādhanaḥ |
eṣa | nṛbhirvi | nīyate | divo | mūrdhā | vṛṣā | sutaḥ |
somo | vaneṣu | viśvavit |
eṣa | gavyuracikradatpavamāno | hiraṇyayuḥ |
induḥ | satrājidastṛtaḥ |
eṣa | sūryeṇa | hāsate | pavamāno | adhi | dyavi |
pavitre | matsaro | madaḥ |
eṣa | śuṣmyasiṣyadadantarikṣe | vṛṣā | hariḥ |
punānendurindramā |
eṣa | vājī | hito | nṛbhirviśvavinmanasaspatiḥ |
avyo | vāraṁ | vi | dhāvati |
eṣa | pavitre | akṣaratsomo | devebhyaḥ | sutaḥ |
viśvā | dhāmānyāviśan |
eṣa | devaḥ | śubhāyate'dhi | yonāvamartyaḥ |
vṛtrahā | devavītamaḥ |
eṣa | vṛṣā | kanikradaddaśabhirjāmibhiryataḥ |
abhi | droṇāni | dhāvati |
eṣa | sūryamarocayatpavamāno | vicarṣaṇiḥ |
viśvā | dhāmāni | viśvavit |
eṣa | śuṣmyadābhyaḥ | somaḥ | punāno | arṣati |
devāvīraghaśaṁsahā |
prāsya | dhārākṣaranvṛṣṇaḥ | sutasyaujasā |
devām̐ | anu | prabhūṣataḥ |
saptiṁ | mṛjanti | vedhaso | gṛṇantaḥ | kāravo | girā |
jyotirjajñānamukthyam |
suṣahā | soma | tāni | te | punānāya | prabhūvaso |
vardhā | samudramukthyam |
viśvā | vasūni | saṁjayanpavasva | soma | dhārayā |
inu | dveṣāṁsi | sadhryak |
rakṣā | su | no | araruṣaḥ | svanātsamasya | kasya | cit |
nido | yatra | mumucmahe |
endo | pārthivaṁ | rayiṁ | divyaṁ | pavasva | dhārayā |
dyumantaṁ | śuṣmamā | bhara |
pra | dhārāsya | śuṣmiṇo | vṛthā | pavitre | akṣaran |
punāno | vācamiṣyati |
indurhiyānaḥ | sotṛbhirmṛjyamānaḥ | kanikradat |
iyarti | vagnumindriyam |
ā | naḥ | śuṣmaṁ | nṛṣāhyaṁ | vīravantaṁ | puruspṛham |
pavasva | soma | dhārayā |
pra | somo | ati | dhārayā | pavamāno | asiṣyadat |
abhi | droṇānyāsadam |
apsu | tvā | madhumattamaṁ | hariṁ | hinvantyadribhiḥ |
indavindrāya | pītaye |
sunotā | madhumattamaṁ | somamindrāya | vajriṇe |
cāruṁ | śardhāya | matsaram |
pra | somāsaḥ | svādhyaḥ | pavamānāso | akramuḥ |
rayiṁ | kṛṇvanti | cetanam |
divaspṛthivyādhi | bhavendo | dyumnavardhanaḥ |
bhavā | vājānāṁ | patiḥ |
tubhyaṁ | vātābhipriyastubhyamarṣanti | sindhavaḥ |
soma | vardhanti | te | mahaḥ |
ā | pyāyasva | sametu | te | viśvataḥ | soma | vṛṣṇyam |
bhavā | vājasya | saṁgathe |
tubhyaṁ | gāvo | ghṛtaṁ | payo | babhro | duduhre | akṣitam |
varṣiṣṭhe | adhi | sānavi |
svāyudhasya | te | sato | bhuvanasya | pate | vayam |
indo | sakhitvamuśmasi |
pra | somāso | madacyutaḥ | śravase | no | maghonaḥ |
sutā | vidathe | akramuḥ |
ādīṁ | tritasya | yoṣaṇo | hariṁ | hinvantyadribhiḥ |
indumindrāya | pītaye |
ādīṁ | haṁso | yathā | gaṇaṁ | viśvasyāvīvaśanmatim |
atyo | na | gobhirajyate |
ubhe | somāvacākaśanmṛgo | na | takto | arṣasi |
sīdannṛtasya | yonimā |
abhi | gāvo | anūṣata | yoṣā | jāramiva | priyam |
agannājiṁ | yathā | hitam |
asme | dhehi | dyumadyaśo | maghavadbhyaśca | mahyaṁ | ca |
saniṁ | medhāmuta | śravaḥ |
pra | somāso | vipaścito'pāṁ | na | yantyūrmayaḥ |
vanāni | mahiṣeva |
abhi | droṇāni | babhravaḥ | śukrā | ṛtasya | dhārayā |
vājaṁ | gomantamakṣaran |
sutendrāya | vāyave | varuṇāya | marudbhyaḥ |
somārṣanti | viṣṇave |
tisro | vācodīrate | gāvo | mimanti | dhenavaḥ |
harireti | kanikradat |
abhi | brahmīranūṣata | yahvīrṛtasya | mātaraḥ |
marmṛjyante | divaḥ | śiśum |
rāyaḥ | samudrām̐ścaturo'smabhyaṁ | soma | viśvataḥ |
ā | pavasva | sahasriṇaḥ |
pra | suvāno | dhārayā | tanendurhinvāno | arṣati |
rujaddṛḻhā | vyojasā |
sutendrāya | vāyave | varuṇāya | marudbhyaḥ |
somo | arṣati | viṣṇave |
vṛṣāṇaṁ | vṛṣabhiryataṁ | sunvanti | somamadribhiḥ |
duhanti | śakmanā | payaḥ |
bhuvattritasya | marjyo | bhuvadindrāya | matsaraḥ |
saṁ | rūpairajyate | hariḥ |
abhīmṛtasya | viṣṭapaṁ | duhate | pṛśnimātaraḥ |
cāru | priyatamaṁ | haviḥ |
samenamahrutemā | giro | arṣanti | sasrutaḥ |
dhenūrvāśro | avīvaśat |
ā | naḥ | pavasva | dhārayā | pavamāna | rayiṁ | pṛthum |
yayā | jyotirvidāsi | naḥ |
indo | samudramīṅkhaya | pavasva | viśvamejaya |
rāyo | dhartā | naujasā |
tvayā | vīreṇa | vīravo'bhi | ṣyāma | pṛtanyataḥ |
kṣarā | ṇo | abhi | vāryam |
pra | vājaminduriṣyati | siṣāsanvājasā | ṛṣiḥ |
vratā | vidānāyudhā |
taṁ | gīrbhirvācamīṅkhayaṁ | punānaṁ | vāsayāmasi |
somaṁ | janasya | gopatim |
viśvo | yasya | vrate | jano | dādhāra | dharmaṇaspateḥ |
punānasya | prabhūvasoḥ |
asarji | rathyo | yathā | pavitre | camvoḥ | sutaḥ |
kārṣmanvājī | nyakramīt |
sa | vahniḥ | soma | jāgṛviḥ | pavasva | devavīrati |
abhi | kośaṁ | madhuścutam |
sa | no | jyotīṁṣi | pūrvya | pavamāna | vi | rocaya |
kratve | dakṣāya | no | hinu |
śumbhamāna | ṛtāyubhirmṛjyamāno | gabhastyoḥ |
pavate | vāre | avyaye |
sa | viśvā | dāśuṣe | vasu | somo | divyāni | pārthivā |
pavatāmāntarikṣyā |
ā | divaspṛṣṭhamaśvayurgavyayuḥ | soma | rohasi |
vīrayuḥ | śavasaspate |
sa | sutaḥ | pītaye | vṛṣā | somaḥ | pavitre | arṣati |
vighnanrakṣāṁsi | devayuḥ |
sa | pavitre | vicakṣaṇo | harirarṣati | dharṇasiḥ |
abhi | yoniṁ | kanikradat |
sa | vājī | rocanā | divaḥ | pavamāno | vi | dhāvati |
rakṣohā | vāramavyayam |
sa | tritasyādhi | sānavi | pavamāno | arocayat |
jāmibhiḥ | sūryaṁ | saha |
sa | vṛtrahā | vṛṣā | suto | varivovidadābhyaḥ |
somo | vājamivāsarat |
sa | devaḥ | kavineṣito'bhi | droṇāni | dhāvati |
indurindrāya | maṁhanā |
eṣo | sya | vṛṣā | ratho'vyo | vārebhirarṣati |
gacchanvājaṁ | sahasriṇam |
etaṁ | tritasya | yoṣaṇo | hariṁ | hinvantyadribhiḥ |
indumindrāya | pītaye |
etaṁ | tyaṁ | harito | daśa | marmṛjyante | apasyuvaḥ |
yābhirmadāya | śumbhate |
eṣa | sya | mānuṣīṣvā | śyeno | na | vikṣu | sīdati |
gacchañjāro | na | yoṣitam |
eṣa | sya | madyo | raso'va | caṣṭe | divaḥ | śiśuḥ |
yendurvāramāviśat |
eṣa | sya | pītaye | suto | harirarṣati | dharṇasiḥ |
krandanyonimabhi | priyam |
āśurarṣa | bṛhanmate | pari | priyeṇa | dhāmnā |
yatra | deveti | bravan |
pariṣkṛṇvannaniṣkṛtaṁ | janāya | yātayanniṣaḥ |
vṛṣṭiṁ | divaḥ | pari | srava |
sutaiti | pavitrā | tviṣiṁ | dadhānaujasā |
vicakṣāṇo | virocayan |
ayaṁ | sa | yo | divaspari | raghuyāmā | pavitrā |
sindhorūrmā | vyakṣarat |
āvivāsanparāvato | atho | arvāvataḥ | sutaḥ |
indrāya | sicyate | madhu |
samīcīnānūṣata | hariṁ | hinvantyadribhiḥ |
yonāvṛtasya | sīdata |
punāno | akramīdabhi | viśvā | mṛdho | vicarṣaṇiḥ |
śumbhanti | vipraṁ | dhītibhiḥ |
ā | yonimaruṇo | ruhadgamadindraṁ | vṛṣā | sutaḥ |
dhruve | sadasi | sīdati |
nū | no | rayiṁ | mahāmindo'smabhyaṁ | soma | viśvataḥ |
ā | pavasva | sahasriṇam |
viśvā | soma | pavamāna | dyumnānīndavā | bhara |
vidāḥ | sahasriṇīriṣaḥ |
sa | naḥ | punānā | bhara | rayiṁ | stotre | suvīryam |
jariturvardhayā | giraḥ |
punānendavā | bhara | soma | dvibarhasaṁ | rayim |
vṛṣannindo | nokthyam |
pra | ye | gāvo | na | bhūrṇayastveṣāyāso | akramuḥ |
ghnantaḥ | kṛṣṇāmapa | tvacam |
suvitasya | manāmahe'ti | setuṁ | durāvyam |
sāhvāṁso | dasyumavratam |
śṛṇve | vṛṣṭeriva | svanaḥ | pavamānasya | śuṣmiṇaḥ |
caranti | vidyuto | divi |
ā | pavasva | mahīmiṣaṁ | gomadindo | hiraṇyavat |
aśvāvadvājavatsutaḥ |
sa | pavasva | vicarṣaṇā | mahī | rodasī | pṛṇa |
uṣāḥ | sūryo | na | raśmibhiḥ |
pari | ṇaḥ | śarmayantyā | dhārayā | soma | viśvataḥ |
sarā | raseva | viṣṭapam |
janayanrocanā | divo | janayannapsu | sūryam |
vasāno | gāpo | hariḥ |
eṣa | pratnena | manmanā | devo | devebhyaspari |
dhārayā | pavate | sutaḥ |
vāvṛdhānāya | tūrvaye | pavante | vājasātaye |
somāḥ | sahasrapājasaḥ |
duhānaḥ | pratnamitpayaḥ | pavitre | pari | ṣicyate |
krandandevām̐ | ajījanat |
abhi | viśvāni | vāryābhi | devām̐ | ṛtāvṛdhaḥ |
somaḥ | punāno | arṣati |
gomannaḥ | soma | vīravadaśvāvadvājavatsutaḥ |
pavasva | bṛhatīriṣaḥ |
yo | atyeva | mṛjyate | gobhirmadāya | haryataḥ |
taṁ | gīrbhirvāsayāmasi |
taṁ | no | viśvāvasyuvo | giraḥ | śumbhanti | pūrvathā |
indumindrāya | pītaye |
punāno | yāti | haryataḥ | somo | gīrbhiḥ | pariṣkṛtaḥ |
viprasya | medhyātitheḥ |
pavamāna | vidā | rayimasmabhyaṁ | soma | suśriyam |
indo | sahasravarcasam |
induratyo | na | vājasṛtkanikranti | pavitrā |
yadakṣārati | devayuḥ |
pavasva | vājasātaye | viprasya | gṛṇato | vṛdhe |
soma | rāsva | suvīryam |
pra | ṇendo | mahe | tanormiṁ | na | bibhradarṣasi |
abhi | devām̐ | ayāsyaḥ |
matī | juṣṭo | dhiyā | hitaḥ | somo | hinve | parāvati |
viprasya | dhārayā | kaviḥ |
ayaṁ | deveṣu | jāgṛviḥ | sutaiti | pavitrā |
somo | yāti | vicarṣaṇiḥ |
sa | naḥ | pavasva | vājayuścakrāṇaścārumadhvaram |
barhiṣmām̐ | ā | vivāsati |
sa | no | bhagāya | vāyave | vipravīraḥ | sadāvṛdhaḥ |
somo | deveṣvā | yamat |
sa | no | adya | vasuttaye | kratuvidgātuvittamaḥ |
vājaṁ | jeṣi | śravo | bṛhat |
sa | pavasva | madāya | kaṁ | nṛcakṣā | devavītaye |
indavindrāya | pītaye |
sa | no | arṣābhi | dūtyaṁ | tvamindrāya | tośase |
devāntsakhibhyā | varam |
uta | tvāmaruṇaṁ | vayaṁ | gobhirañjmo | madāya | kam |
vi | no | rāye | duro | vṛdhi |
atyū | pavitramakramīdvājī | dhuraṁ | na | yāmani |
indurdeveṣu | patyate |
samī | sakhāyo | asvaranvane | krīḻantamatyavim |
induṁ | nāvānūṣata |
tayā | pavasva | dhārayā | yayā | pīto | vicakṣase |
indo | stotre | suvīryam |
asṛgrandevavītaye'tyāsaḥ | kṛtvyeva |
kṣarantaḥ | parvatāvṛdhaḥ |
pariṣkṛtāsendavo | yoṣeva | pitryāvatī |
vāyuṁ | somāsṛkṣata |
ete | somāsendavaḥ | prayasvantaścamū | sutāḥ |
indraṁ | vardhanti | karmabhiḥ |
ā | dhāvatā | suhastyaḥ | śukrā | gṛbhṇīta | manthinā |
gobhiḥ | śrīṇīta | matsaram |
sa | pavasva | dhanaṁjaya | prayantā | rādhaso | mahaḥ |
asmabhyaṁ | soma | gātuvit |
etaṁ | mṛjanti | marjyaṁ | pavamānaṁ | daśa | kṣipaḥ |
indrāya | matsaraṁ | madam |
ayā | somaḥ | sukṛtyayā | mahaścidabhyavardhata |
mandānodvṛṣāyate |
kṛtānīdasya | kartvā | cetante | dasyutarhaṇā |
ṛṇā | ca | dhṛṣṇuścayate |
ātsomendriyo | raso | vajraḥ | sahasrasā | bhuvat |
ukthaṁ | yadasya | jāyate |
svayaṁ | kavirvidhartari | viprāya | ratnamicchati |
yadī | marmṛjyate | dhiyaḥ |
siṣāsatū | rayīṇāṁ | vājeṣvarvatāmiva |
bhareṣu | jigyuṣāmasi |
taṁ | tvā | nṛmṇāni | bibhrataṁ | sadhastheṣu | maho | divaḥ |
cāruṁ | sukṛtyayemahe |
saṁvṛktadhṛṣṇumukthyaṁ | mahāmahivrataṁ | madam |
śataṁ | puro | rurukṣaṇim |
atastvā | rayimabhi | rājānaṁ | sukrato | divaḥ |
suparṇo | avyathirbharat |
viśvasmetsvardṛśe | sādhāraṇaṁ | rajasturam |
gopāmṛtasya | virbharat |
adhā | hinvānendriyaṁ | jyāyo | mahitvamānaśe |
abhiṣṭikṛdvicarṣaṇiḥ |
pavasva | vṛṣṭimā | su | no'pāmūrmiṁ | divaspari |
ayakṣmā | bṛhatīriṣaḥ |
tayā | pavasva | dhārayā | yayā | gāvehāgaman |
janyāsopa | no | gṛham |
ghṛtaṁ | pavasva | dhārayā | yajñeṣu | devavītamaḥ |
asmabhyaṁ | vṛṣṭimā | pava |
sa | norje | vyavyayaṁ | pavitraṁ | dhāva | dhārayā |
devāsaḥ | śṛṇavanhi | kam |
pavamāno | asiṣyadadrakṣāṁsyapajaṅghanat |
pratnavadrocayanrucaḥ |
utte | śuṣmāserate | sindhorūrmeriva | svanaḥ |
vāṇasya | codayā | pavim |
prasave | todīrate | tisro | vāco | makhasyuvaḥ |
yadavyaiṣi | sānavi |
avyo | vāre | pari | priyaṁ | hariṁ | hinvantyadribhiḥ |
pavamānaṁ | madhuścutam |
ā | pavasva | madintama | pavitraṁ | dhārayā | kave |
arkasya | yonimāsadam |
sa | pavasva | madintama | gobhirañjāno | aktubhiḥ |
indavindrāya | pītaye |
adhvaryo | adribhiḥ | sutaṁ | somaṁ | pavitrā | sṛja |
punīhīndrāya | pātave |
divaḥ | pīyūṣamuttamaṁ | somamindrāya | vajriṇe |
sunotā | madhumattamam |
tava | tyendo | andhaso | devā | madhorvyaśnate |
pavamānasya | marutaḥ |
tvaṁ | hi | soma | vardhayantsuto | madāya | bhūrṇaye |
vṛṣantstotāramūtaye |
abhyarṣa | vicakṣaṇa | pavitraṁ | dhārayā | sutaḥ |
abhi | vājamuta | śravaḥ |
pari | dyukṣaḥ | sanadrayirbharadvājaṁ | no | andhasā |
suvāno | arṣa | pavitrā |
tava | pratnebhiradhvabhiravyo | vāre | pari | priyaḥ |
sahasradhāro | yāttanā |
carurna | yastamīṅkhayendo | na | dānamīṅkhaya |
vadhairvadhasnavīṅkhaya |
ni | śuṣmamindaveṣāṁ | puruhūta | janānām |
yo | asmām̐ | ādideśati |
śataṁ | nenda | ūtibhiḥ | sahasraṁ | vā | śucīnām |
pavasva | maṁhayadrayiḥ |
utte | śuṣmāso | asthū | rakṣo | bhindanto | adrivaḥ |
nudasva | yāḥ | parispṛdhaḥ |
ayā | nijaghnirojasā | rathasaṅ | ge | dhane | hite |
stavābibhyuṣā | hṛdā |
asya | vratāni | nādhṛṣe | pavamānasya | dūḍhyā |
ruja | yastvā | pṛtanyati |
taṁ | hinvanti | madacyutaṁ | hariṁ | nadīṣu | vājinam |
indumindrāya | matsaram |
asya | pratnāmanu | dyutaṁ | śukraṁ | duduhre | ahrayaḥ |
payaḥ | sahasrasāmṛṣim |
ayaṁ | sūryevopadṛgayaṁ | sarāṁsi | dhāvati |
sapta | pravatā | divam |
ayaṁ | viśvāni | tiṣṭhati | punāno | bhuvanopari |
somo | devo | na | sūryaḥ |
pari | ṇo | devavītaye | vājām̐ | arṣasi | gomataḥ |
punānendavindrayuḥ |
yavaṁyavaṁ | no | andhasā | puṣṭaṁpuṣṭaṁ | pari | srava |
soma | viśvā | ca | saubhagā |
indo | yathā | tava | stavo | yathā | te | jātamandhasaḥ |
ni | barhiṣi | priye | sadaḥ |
uta | no | govidaśvavitpavasva | somāndhasā |
makṣūtamebhirahabhiḥ |
yo | jināti | na | jīyate | hanti | śatrumabhītya |
sa | pavasva | sahasrajit |
pari | soma | ṛtaṁ | bṛhadāśuḥ | pavitre | arṣati |
vighnanrakṣāṁsi | devayuḥ |
yatsomo | vājamarṣati | śataṁ | dhārāpasyuvaḥ |
indrasya | sakhyamāviśan |
abhi | tvā | yoṣaṇo | daśa | jāraṁ | na | kanyānūṣata |
mṛjyase | soma | sātaye |
tvamindrāya | viṣṇave | svādurindo | pari | srava |
nṝntstotṝnpāhyaṁhasaḥ |
pra | te | dhārāsaścato | divo | na | yanti | vṛṣṭayaḥ |
acchā | vājaṁ | sahasriṇam |
abhi | priyāṇi | kāvyā | viśvā | cakṣāṇo | arṣati |
haristuñjānāyudhā |
sa | marmṛjānāyubhiribho | rājeva | suvrataḥ |
śyeno | na | vaṁsu | ṣīdati |
sa | no | viśvā | divo | vasūto | pṛthivyādhi |
punānendavā | bhara |
taratsa | mandī | dhāvati | dhārā | sutasyāndhasaḥ |
taratsa | mandī | dhāvati |
usrā | veda | vasūnāṁ | martasya | devyavasaḥ |
taratsa | mandī | dhāvati |
dhvasrayoḥ | puruṣantyorā | sahasrāṇi | dadmahe |
taratsa | mandī | dhāvati |
ā | yayostriṁśataṁ | tanā | sahasrāṇi | ca | dadmahe |
taratsa | mandī | dhāvati |
pavasva | gojidaśvajidviśvajitsoma | raṇyajit |
prajāvadratnamā | bhara |
pavasvādbhyo | adābhyaḥ | pavasvauṣadhībhyaḥ |
pavasva | dhiṣaṇābhyaḥ |
tvaṁ | soma | pavamāno | viśvāni | duritā | tara |
kaviḥ | sīda | ni | barhiṣi |
pavamāna | svarvido | jāyamāno'bhavo | mahān |
indo | viśvām̐ | abhīdasi |
pra | gāyatreṇa | gāyata | pavamānaṁ | vicarṣaṇim |
induṁ | sahasracakṣasam |
taṁ | tvā | sahasracakṣasamatho | sahasrabharṇasam |
ati | vāramapāviṣuḥ |
ati | vārānpavamāno | asiṣyadatkalaśām̐ | abhi | dhāvati |
indrasya | hārdyāviśan |
indrasya | soma | rādhase | śaṁ | pavasva | vicarṣaṇe |
prajāvadretā | bhara |
ayā | vītī | pari | srava | yastendo | madeṣvā |
avāhannavatīrnava |
puraḥ | sadyetthādhiye | divodāsāya | śambaram |
adha | tyaṁ | turvaśaṁ | yadum |
pari | ṇo | aśvamaśvavidgomadindo | hiraṇyavat |
kṣarā | sahasriṇīriṣaḥ |
pavamānasya | te | vayaṁ | pavitramabhyundataḥ |
sakhitvamā | vṛṇīmahe |
ye | te | pavitramūrmayo'bhikṣaranti | dhārayā |
tebhirnaḥ | soma | mṛḻaya |
sa | naḥ | punānā | bhara | rayiṁ | vīravatīmiṣam |
īśānaḥ | soma | viśvataḥ |
etamu | tyaṁ | daśa | kṣipo | mṛjanti | sindhumātaram |
samādityebhirakhyata |
samindreṇota | vāyunā | sutaiti | pavitrā |
saṁ | sūryasya | raśmibhiḥ |
sa | no | bhagāya | vāyave | pūṣṇe | pavasva | madhumān |
cārurmitre | varuṇe | ca |
uccā | te | jātamandhaso | divi | ṣadbhūmyā | dade |
ugraṁ | śarma | mahi | śravaḥ |
enā | viśvānyaryā | dyumnāni | mānuṣāṇām |
siṣāsanto | vanāmahe |
sa | nendrāya | yajyave | varuṇāya | marudbhyaḥ |
varivovitpari | srava |
upo | ṣu | jātamapturaṁ | gobhirbhaṅgaṁ | pariṣkṛtam |
induṁ | devāyāsiṣuḥ |
tamidvardhantu | no | giro | vatsaṁ | saṁśiśvarīriva |
yendrasya | hṛdaṁsaniḥ |
arṣā | ṇaḥ | soma | śaṁ | gave | dhukṣasva | pipyuṣīmiṣam |
vardhā | samudramukthyam |
pavamāno | ajījanaddivaścitraṁ | na | tanyatum |
jyotirvaiśvānaraṁ | bṛhat |
pavamānasya | te | raso | mado | rājannaducchunaḥ |
vi | vāramavyamarṣati |
pavamāna | rasastava | dakṣo | vi | rājati | dyumān |
jyotirviśvaṁ | svardṛśe |
yaste | mado | vareṇyastenā | pavasvāndhasā |
devāvīraghaśaṁsahā |
jaghnirvṛtramamitriyaṁ | sasnirvājaṁ | divedive |
goṣo | aśvasāsi |
saṁmiślo | aruṣo | bhava | sūpasthābhirna | dhenubhiḥ |
sīdañchyeno | na | yonimā |
sa | pavasva | yāvithendraṁ | vṛtrāya | hantave |
vavrivāṁsaṁ | mahīrapaḥ |
suvīrāso | vayaṁ | dhanā | jayema | soma | mīḍhvaḥ |
punāno | vardha | no | giraḥ |
tvotāsastavāvasā | syāma | vanvantāmuraḥ |
soma | vrateṣu | jāgṛhi |
apaghnanpavate | mṛdho'pa | somo | arāvṇaḥ |
gacchannindrasya | niṣkṛtam |
maho | no | rāyā | bhara | pavamāna | jahī | mṛdhaḥ |
rāsvendo | vīravadyaśaḥ |
na | tvā | śataṁ | cana | hruto | rādho | ditsantamā | minan |
yatpunāno | makhasyase |
pavasvendo | vṛṣā | sutaḥ | kṛdhī | no | yaśaso | jane |
viśvāpa | dviṣo | jahi |
asya | te | sakhye | vayaṁ | tavendo | dyumnottame |
sāsahyāma | pṛtanyataḥ |
yā | te | bhīmānyāyudhā | tigmāni | santi | dhūrvaṇe |
rakṣā | samasya | no | nidaḥ |
ete | asṛgramindavastiraḥ | pavitramāśavaḥ |
viśvānyabhi | saubhagā |
vighnanto | duritā | puru | sugā | tokāya | vājinaḥ |
tanā | kṛṇvanto | arvate |
kṛṇvanto | varivo | gave'bhyarṣanti | suṣṭutim |
iḻāmasmabhyaṁ | saṁyatam |
asāvyaṁśurmadāyāpsu | dakṣo | giriṣṭhāḥ |
śyeno | na | yonimāsadat |
śubhramandho | devavātamapsu | dhūto | nṛbhiḥ | sutaḥ |
svadanti | gāvaḥ | payobhiḥ |
ādīmaśvaṁ | na | hetāro'śūśubhannamṛtāya |
madhvo | rasaṁ | sadhamāde |
yāste | dhārā | madhuścuto'sṛgramindotaye |
tābhiḥ | pavitramāsadaḥ |
so | arṣendrāya | pītaye | tiro | romāṇyavyayā |
sīdanyonā | vaneṣvā |
tvamindo | pari | srava | svādiṣṭho | aṅgirobhyaḥ |
varivovidghṛtaṁ | payaḥ |
ayaṁ | vicarṣaṇirhitaḥ | pavamānaḥ | sa | cetati |
hinvānāpyaṁ | bṛhat |
eṣa | vṛṣā | vṛṣavrataḥ | pavamāno | aśastihā |
karadvasūni | dāśuṣe |
ā | pavasva | sahasriṇaṁ | rayiṁ | gomantamaśvinam |
puruścandraṁ | puruspṛham |
eṣa | sya | pari | ṣicyate | marmṛjyamānāyubhiḥ |
urugāyaḥ | kavikratuḥ |
sahasrotiḥ | śatāmagho | vimāno | rajasaḥ | kaviḥ |
indrāya | pavate | madaḥ |
girā | jāteha | stutendurindrāya | dhīyate |
viryonā | vasatāviva |
pavamānaḥ | suto | nṛbhiḥ | somo | vājamivāsarat |
camūṣu | śakmanāsadam |
taṁ | tripṛṣṭhe | trivandhure | rathe | yuñjanti | yātave |
ṛṣīṇāṁ | sapta | dhītibhiḥ |
taṁ | sotāro | dhanaspṛtamāśuṁ | vājāya | yātave |
hariṁ | hinota | vājinam |
āviśankalaśaṁ | suto | viśvārṣannabhi | śriyaḥ |
śūro | na | goṣu | tiṣṭhati |
ā | tendo | madāya | kaṁ | payo | duhantyāyavaḥ |
devā | devebhyo | madhu |
ā | naḥ | somaṁ | pavitrā | sṛjatā | madhumattamam |
devebhyo | devaśruttamam |
ete | somāsṛkṣata | gṛṇānāḥ | śravase | mahe |
madintamasya | dhārayā |
abhi | gavyāni | vītaye | nṛmṇā | punāno | arṣasi |
sanadvājaḥ | pari | srava |
uta | no | gomatīriṣo | viśvārṣa | pariṣṭubhaḥ |
gṛṇāno | jamadagninā |
pavasva | vāco | agriyaḥ | soma | citrābhirūtibhiḥ |
abhi | viśvāni | kāvyā |
tvaṁ | samudriyāpo'griyo | vācerayan |
pavasva | viśvamejaya |
tubhyemā | bhuvanā | kave | mahimne | soma | tasthire |
tubhyamarṣanti | sindhavaḥ |
pra | te | divo | na | vṛṣṭayo | dhārā | yantyasaścataḥ |
abhi | śukrāmupastiram |
indrāyenduṁ | punītanograṁ | dakṣāya | sādhanam |
īśānaṁ | vītirādhasam |
pavamāna | ṛtaḥ | kaviḥ | somaḥ | pavitramāsadat |
dadhatstotre | suvīryam |
ā | pavasva | sahasriṇaṁ | rayiṁ | soma | suvīryam |
asme | śravāṁsi | dhāraya |
iṣamūrjaṁ | ca | pinvasendrāya | matsarintamaḥ |
camūṣvā | ni | ṣīdasi |
sutendrāya | viṣṇave | somaḥ | kalaśe | akṣarat |
madhumām̐ | astu | vāyave |
ete | asṛgramāśavo'ti | hvarāṁsi | babhravaḥ |
somā | ṛtasya | dhārayā |
indraṁ | vardhanto | apturaḥ | kṛṇvanto | viśvamāryam |
apaghnanto | arāvṇaḥ |
sutānu | svamā | rajo'bhyarṣanti | babhravaḥ |
indraṁ | gacchantendavaḥ |
ayā | pavasva | dhārayā | yayā | sūryamarocayaḥ |
hinvāno | mānuṣīrapaḥ |
ayukta | sūraitaśaṁ | pavamāno | manāvadhi |
antarikṣeṇa | yātave |
uta | tyā | harito | daśa | sūro | ayukta | yātave |
indurindreti | bruvan |
parīto | vāyave | sutaṁ | girendrāya | matsaram |
avyo | vāreṣu | siñcata |
pavamāna | vidā | rayimasmabhyaṁ | soma | duṣṭaram |
yo | dūṇāśo | vanuṣyatā |
abhyarṣa | sahasriṇaṁ | rayiṁ | gomantamaśvinam |
abhi | vājamuta | śravaḥ |
somo | devo | na | sūryo'dribhiḥ | pavate | sutaḥ |
dadhānaḥ | kalaśe | rasam |
ete | dhāmānyāryā | śukrā | ṛtasya | dhārayā |
vājaṁ | gomantamakṣaran |
sutendrāya | vajriṇe | somāso | dadhyāśiraḥ |
pavitramatyakṣaran |
pra | soma | madhumattamo | rāye | arṣa | pavitrā |
mado | yo | devavītamaḥ |
tamī | mṛjantyāyavo | hariṁ | nadīṣu | vājinam |
indumindrāya | matsaram |
ā | pavasva | hiraṇyavadaśvāvatsoma | vīravat |
vājaṁ | gomantamā | bhara |
pari | vāje | na | vājayumavyo | vāreṣu | siñcata |
indrāya | madhumattamam |
kaviṁ | mṛjanti | marjyaṁ | dhībhirviprāvasyavaḥ |
vṛṣā | kanikradarṣati |
vṛṣaṇaṁ | dhībhirapturaṁ | somamṛtasya | dhārayā |
matī | viprāḥ | samasvaran |
pavasva | devāyuṣagindraṁ | gacchatu | te | madaḥ |
vāyumā | roha | dharmaṇā |
pavamāna | ni | tośase | rayiṁ | soma | śravāyyam |
priyaḥ | samudramā | viśa |
apaghnanpavase | mṛdhaḥ | kratuvitsoma | matsaraḥ |
nudasvādevayuṁ | janam |
pavamānāsṛkṣata | somāḥ | śukrāsendavaḥ |
abhi | viśvāni | kāvyā |
pavamānāsāśavaḥ | śubhrāsṛgramindavaḥ |
ghnanto | viśvāpa | dviṣaḥ |
pavamānā | divasparyantarikṣādasṛkṣata |
pṛthivyādhi | sānavi |
punānaḥ | soma | dhārayendo | viśvāpa | sridhaḥ |
jahi | rakṣāṁsi | sukrato |
apaghnantsoma | rakṣaso'bhyarṣa | kanikradat |
dyumantaṁ | śuṣmamuttamam |
asme | vasūni | dhāraya | soma | divyāni | pārthivā |
indo | viśvāni | vāryā |
vṛṣā | soma | dyumām̐ | asi | vṛṣā | deva | vṛṣavrataḥ |
vṛṣā | dharmāṇi | dadhiṣe |
vṛṣṇaste | vṛṣṇyaṁ | śavo | vṛṣā | vanaṁ | vṛṣā | madaḥ |
satyaṁ | vṛṣanvṛṣedasi |
aśvo | na | cakrado | vṛṣā | saṁ | gendo | samarvataḥ |
vi | no | rāye | duro | vṛdhi |
asṛkṣata | pra | vājino | gavyā | somāso | aśvayā |
śukrāso | vīrayāśavaḥ |
śumbhamānā | ṛtāyubhirmṛjyamānā | gabhastyoḥ |
pavante | vāre | avyaye |
te | viśvā | dāśuṣe | vasu | somā | divyāni | pārthivā |
pavantāmāntarikṣyā |
pavamānasya | viśvavitpra | te | sargāsṛkṣata |
sūryasyeva | na | raśmayaḥ |
ketuṁ | kṛṇvandivaspari | viśvā | rūpābhyarṣasi |
samudraḥ | soma | pinvase |
hinvāno | vācamiṣyasi | pavamāna | vidharmaṇi |
akrāndevo | na | sūryaḥ |
induḥ | paviṣṭa | cetanaḥ | priyaḥ | kavīnāṁ | matī |
sṛjadaśvaṁ | rathīriva |
ūrmiryaste | pavitrā | devāvīḥ | paryakṣarat |
sīdannṛtasya | yonimā |
sa | no | arṣa | pavitrā | mado | yo | devavītamaḥ |
indavindrāya | pītaye |
iṣe | pavasva | dhārayā | mṛjyamāno | manīṣibhiḥ |
indo | rucābhi | gehi |
punāno | varivaskṛdhyūrjaṁ | janāya | girvaṇaḥ |
hare | sṛjānāśiram |
punāno | devavītayendrasya | yāhi | niṣkṛtam |
dyutāno | vājibhiryataḥ |
pra | hinvānāsendavo'cchā | samudramāśavaḥ |
dhiyā | jūtāsṛkṣata |
marmṛjānāsāyavo | vṛthā | samudramindavaḥ |
agmannṛtasya | yonimā |
pari | ṇo | yāhyasmayurviśvā | vasūnyojasā |
pāhi | naḥ | śarma | vīravat |
mimāti | vahniretaśaḥ | padaṁ | yujāna | ṛkvabhiḥ |
pra | yatsamudrāhitaḥ |
ā | yadyoniṁ | hiraṇyayamāśurṛtasya | sīdati |
jahātyapracetasaḥ |
abhi | venānūṣateyakṣanti | pracetasaḥ |
majjantyavicetasaḥ |
indrāyendo | marutvate | pavasva | madhumattamaḥ |
ṛtasya | yonimāsadam |
taṁ | tvā | viprā | vacovidaḥ | pari | ṣkṛṇvanti | vedhasaḥ |
saṁ | tvā | mṛjantyāyavaḥ |
rasaṁ | te | mitro | aryamā | pibanti | varuṇaḥ | kave |
pavamānasya | marutaḥ |
tvaṁ | soma | vipaścitaṁ | punāno | vācamiṣyasi |
indo | sahasrabharṇasam |
uto | sahasrabharṇasaṁ | vācaṁ | soma | makhasyuvam |
punānendavā | bhara |
punānendaveṣāṁ | puruhūta | janānām |
priyaḥ | samudramā | viśa |
davidyutatyā | rucā | pariṣṭobhantyā | kṛpā |
somāḥ | śukrā | gavāśiraḥ |
hinvāno | hetṛbhiryatā | vājaṁ | vājyakramīt |
sīdanto | vanuṣo | yathā |
ṛdhaksoma | svastaye | saṁjagmāno | divaḥ | kaviḥ |
pavasva | sūryo | dṛśe |
hinvanti | sūramusrayaḥ | svasāro | jāmayaspatim |
mahāminduṁ | mahīyuvaḥ |
pavamāna | rucārucā | devo | devebhyaspari |
viśvā | vasūnyā | viśa |
ā | pavamāna | suṣṭutiṁ | vṛṣṭiṁ | devebhyo | duvaḥ |
iṣe | pavasva | saṁyatam |
vṛṣā | hyasi | bhānunā | dyumantaṁ | tvā | havāmahe |
pavamāna | svādhyaḥ |
ā | pavasva | suvīryaṁ | mandamānaḥ | svāyudha |
iho | ṣvindavā | gahi |
yadadbhiḥ | pariṣicyase | mṛjyamāno | gabhastyoḥ |
druṇā | sadhasthamaśnuṣe |
pra | somāya | vyaśvavatpavamānāya | gāyata |
mahe | sahasracakṣase |
yasya | varṇaṁ | madhuścutaṁ | hariṁ | hinvantyadribhiḥ |
indumindrāya | pītaye |
tasya | te | vājino | vayaṁ | viśvā | dhanāni | jigyuṣaḥ |
sakhitvamā | vṛṇīmahe |
vṛṣā | pavasva | dhārayā | marutvate | ca | matsaraḥ |
viśvā | dadhānaujasā |
taṁ | tvā | dhartāramoṇyoḥ | pavamāna | svardṛśam |
hinve | vājeṣu | vājinam |
ayā | citto | vipānayā | hariḥ | pavasva | dhārayā |
yujaṁ | vājeṣu | codaya |
ā | nendo | mahīmiṣaṁ | pavasva | viśvadarśataḥ |
asmabhyaṁ | soma | gātuvit |
ā | kalaśānūṣatendo | dhārābhirojasā |
endrasya | pītaye | viśa |
yasya | te | madyaṁ | rasaṁ | tīvraṁ | duhantyadribhiḥ |
sa | pavasvābhimātihā |
rājā | medhābhirīyate | pavamāno | manāvadhi |
antarikṣeṇa | yātave |
ā | nendo | śatagvinaṁ | gavāṁ | poṣaṁ | svaśvyam |
vahā | bhagattimūtaye |
ā | naḥ | soma | saho | juvo | rūpaṁ | na | varcase | bhara |
suṣvāṇo | devavītaye |
arṣā | soma | dyumattamo'bhi | droṇāni | roruvat |
sīdañchyeno | na | yonimā |
apsendrāya | vāyave | varuṇāya | marudbhyaḥ |
somo | arṣati | viṣṇave |
iṣaṁ | tokāya | no | dadhadasmabhyaṁ | soma | viśvataḥ |
ā | pavasva | sahasriṇam |
ye | somāsaḥ | parāvati | ye | arvāvati | sunvire |
ye | vādaḥ | śaryaṇāvati |
yārjīkeṣu | kṛtvasu | ye | madhye | pastyānām |
ye | vā | janeṣu | pañcasu |
te | no | vṛṣṭiṁ | divaspari | pavantāmā | suvīryam |
suvānā | devāsendavaḥ |
pavate | haryato | harirgṛṇāno | jamadagninā |
hinvāno | goradhi | tvaci |
pra | śukrāso | vayojuvo | hinvānāso | na | saptayaḥ |
śrīṇānāpsu | mṛñjata |
taṁ | tvā | suteṣvābhuvo | hinvire | devatātaye |
sa | pavasvānayā | rucā |
ā | te | dakṣaṁ | mayobhuvaṁ | vahnimadyā | vṛṇīmahe |
pāntamā | puruspṛham |
ā | mandramā | vareṇyamā | vipramā | manīṣiṇam |
pāntamā | puruspṛham |
ā | rayimā | sucetunamā | sukrato | tanūṣvā |
pāntamā | puruspṛham |
pavasva | viśvacarṣaṇe'bhi | viśvāni | kāvyā |
sakhā | sakhibhyeḍyaḥ |
tābhyāṁ | viśvasya | rājasi | ye | pavamāna | dhāmanī |
pratīcī | soma | tasthatuḥ |
pari | dhāmāni | yāni | te | tvaṁ | somāsi | viśvataḥ |
pavamāna | ṛtubhiḥ | kave |
pavasva | janayanniṣo'bhi | viśvāni | vāryā |
sakhā | sakhibhyotaye |
tava | śukrāso | arcayo | divaspṛṣṭhe | vi | tanvate |
pavitraṁ | soma | dhāmabhiḥ |
taveme | sapta | sindhavaḥ | praśiṣaṁ | soma | sisrate |
tubhyaṁ | dhāvanti | dhenavaḥ |
pra | soma | yāhi | dhārayā | sutendrāya | matsaraḥ |
dadhāno | akṣiti | śravaḥ |
samu | tvā | dhībhirasvaranhinvatīḥ | sapta | jāmayaḥ |
vipramājā | vivasvataḥ |
mṛjanti | tvā | samagruvo'vye | jīrāvadhi | ṣvaṇi |
rebho | yadajyase | vane |
pavamānasya | te | kave | vājintsargāsṛkṣata |
arvanto | na | śravasyavaḥ |
acchā | kośaṁ | madhuścutamasṛgraṁ | vāre | avyaye |
avāvaśanta | dhītayaḥ |
acchā | samudramindavo'staṁ | gāvo | na | dhenavaḥ |
agmannṛtasya | yonimā |
pra | ṇendo | mahe | raṇāpo | arṣanti | sindhavaḥ |
yadgobhirvāsayiṣyase |
asya | te | sakhye | vayamiyakṣantastvotayaḥ |
indo | sakhitvamuśmasi |
ā | pavasva | gaviṣṭaye | mahe | soma | nṛcakṣase |
endrasya | jaṭhare | viśa |
mahām̐ | asi | soma | jyeṣṭhogrāṇāminda | ojiṣṭhaḥ |
yudhvā | sañchaśvajjigetha |
yogrebhyaścidojīyāñchūrebhyaścicchūrataraḥ |
bhūridābhyaścinmaṁhīyān |
tvaṁ | soma | sūraiṣastokasya | sātā | tanūnām |
vṛṇīmahe | sakhyāya | vṛṇīmahe | yujyāya |
agnāyūṁṣi | pavasā | suvorjamiṣaṁ | ca | naḥ |
āre | bādhasva | ducchunām |
agnirṛṣiḥ | pavamānaḥ | pāñcajanyaḥ | purohitaḥ |
tamīmahe | mahāgayam |
agne | pavasva | svapāsme | varcaḥ | suvīryam |
dadhadrayiṁ | mayi | poṣam |
pavamāno | ati | sridho'bhyarṣati | suṣṭutim |
sūro | na | viśvadarśataḥ |
sa | marmṛjānāyubhiḥ | prayasvānprayase | hitaḥ |
induratyo | vicakṣaṇaḥ |
pavamāna | ṛtaṁ | bṛhacchukraṁ | jyotirajījanat |
kṛṣṇā | tamāṁsi | jaṅghanat |
pavamānasya | jaṅghnato | hareścandrāsṛkṣata |
jīrājiraśociṣaḥ |
pavamāno | rathītamaḥ | śubhrebhiḥ | śubhraśastamaḥ |
hariścandro | marudgaṇaḥ |
pavamāno | vyaśnavadraśmibhirvājasātamaḥ |
dadhatstotre | suvīryam |
pra | suvānendurakṣāḥ | pavitramatyavyayam |
punānendurindramā |
eṣa | somo | adhi | tvaci | gavāṁ | krīḻatyadribhiḥ |
indraṁ | madāya | johuvat |
yasya | te | dyumnavatpayaḥ | pavamānābhṛtaṁ | divaḥ |
tena | no | mṛḻa | jīvase |
tvaṁ | somāsi | dhārayurmandraujiṣṭho | adhvare |
pavasva | maṁhayadrayiḥ |
tvaṁ | suto | nṛmādano | dadhanvānmatsarintamaḥ |
indrāya | sūrirandhasā |
tvaṁ | suṣvāṇo | adribhirabhyarṣa | kanikradat |
dyumantaṁ | śuṣmamuttamam |
indurhinvāno | arṣati | tiro | vārāṇyavyayā |
harirvājamacikradat |
indo | vyavyamarṣasi | vi | śravāṁsi | vi | saubhagā |
vi | vājāntsoma | gomataḥ |
ā | nendo | śatagvinaṁ | rayiṁ | gomantamaśvinam |
bharā | soma | sahasriṇam |
pavamānāsendavastiraḥ | pavitramāśavaḥ |
indraṁ | yāmebhirāśata |
kakuhaḥ | somyo | rasendurindrāya | pūrvyaḥ |
āyuḥ | pavatāyave |
hinvanti | sūramusrayaḥ | pavamānaṁ | madhuścutam |
abhi | girā | samasvaran |
avitā | no | ajāśvaḥ | pūṣā | yāmaniyāmani |
ā | bhakṣatkanyāsu | naḥ |
ayaṁ | somaḥ | kapardine | ghṛtaṁ | na | pavate | madhu |
ā | bhakṣatkanyāsu | naḥ |
ayaṁ | tāghṛṇe | suto | ghṛtaṁ | na | pavate | śuci |
ā | bhakṣatkanyāsu | naḥ |
vāco | jantuḥ | kavīnāṁ | pavasva | soma | dhārayā |
deveṣu | ratnadhāsi |
ā | kalaśeṣu | dhāvati | śyeno | varma | vi | gāhate |
abhi | droṇā | kanikradat |
pari | pra | soma | te | raso'sarji | kalaśe | sutaḥ |
śyeno | na | takto | arṣati |
pavasva | soma | mandayannindrāya | madhumattamaḥ |
asṛgrandevavītaye | vājayanto | ratheva |
te | sutāso | madintamāḥ | śukrā | vāyumasṛkṣata |
grāvṇā | tunno | abhiṣṭutaḥ | pavitraṁ | soma | gacchasi |
dadhatstotre | suvīryam |
eṣa | tunno | abhiṣṭutaḥ | pavitramati | gāhate |
rakṣohā | vāramavyayam |
yadanti | yacca | dūrake | bhayaṁ | vindati | māmiha |
pavamāna | vi | tajjahi |
pavamānaḥ | so | adya | naḥ | pavitreṇa | vicarṣaṇiḥ |
yaḥ | potā | sa | punātu | naḥ |
yatte | pavitramarciṣyagne | vitatamantarā |
brahma | tena | punīhi | naḥ |
yatte | pavitramarcivadagne | tena | punīhi | naḥ |
brahmasavaiḥ | punīhi | naḥ |
ubhābhyāṁ | deva | savitaḥ | pavitreṇa | savena | ca |
māṁ | punīhi | viśvataḥ |
tribhiṣṭvaṁ | deva | savitarvarṣiṣṭhaiḥ | soma | dhāmabhiḥ |
agne | dakṣaiḥ | punīhi | naḥ |
punantu | māṁ | devajanāḥ | punantu | vasavo | dhiyā |
viśve | devāḥ | punīta | mā | jātavedaḥ | punīhi | mā |
pra | pyāyasva | pra | syandasva | soma | viśvebhiraṁśubhiḥ |
devebhyottamaṁ | haviḥ |
upa | priyaṁ | panipnataṁ | yuvānamāhutīvṛdham |
aganma | bibhrato | namaḥ |
alāyyasya | paraśurnanāśa | tamā | pavasva | deva | soma |
ākhuṁ | cideva | deva | soma |
yaḥ | pāvamānīradhyetyṛṣibhiḥ | saṁbhṛtaṁ | rasam |
sarvaṁ | sa | pūtamaśnāti | svaditaṁ | mātariśvanā |
pāvamānīryo | adhyetyṛṣibhiḥ | saṁbhṛtaṁ | rasam |
tasmai | sarasvatī | duhe | kṣīraṁ | sarpirmadhūdakam |
pra | devamacchā | madhumantendavo'siṣyadanta | gāvā | na | dhenavaḥ |
barhiṣado | vacanāvantodhabhiḥ | parisrutamusriyā | nirṇijaṁ | dhire |
sa | roruvadabhi | pūrvācikradadupāruhaḥ | śrathayantsvādate | hariḥ |
tiraḥ | pavitraṁ | pariyannuru | jrayo | ni | śaryāṇi | dadhate | devā | varam |
vi | yo | mame | yamyā | saṁyatī | madaḥ | sākaṁvṛdhā | payasā | pinvadakṣitā |
mahī | apāre | rajasī | vivevidadabhivrajannakṣitaṁ | pājā | dade |
sa | mātarā | vicaranvājayannapaḥ | pra | medhiraḥ | svadhayā | pinvate | padam |
aṁśuryavena | pipiśe | yato | nṛbhiḥ | saṁ | jāmibhirnasate | rakṣate | śiraḥ |
saṁ | dakṣeṇa | manasā | jāyate | kavirṛtasya | garbho | nihito | yamā | paraḥ |
yūnā | ha | santā | prathamaṁ | vi | jajñaturguhā | hitaṁ | janima | nemamudyatam |
mandrasya | rūpaṁ | vividurmanīṣiṇaḥ | śyeno | yadandho | abharatparāvataḥ |
taṁ | marjayanta | suvṛdhaṁ | nadīṣvām̐ | uśantamaṁśuṁ | pariyantamṛgmiyam |
tvāṁ | mṛjanti | daśa | yoṣaṇaḥ | sutaṁ | soma | ṛṣibhirmatibhirdhītibhirhitam |
avyo | vārebhiruta | devahūtibhirnṛbhiryato | vājamā | darṣi | sātaye |
pariprayantaṁ | vayyaṁ | suṣaṁsadaṁ | somaṁ | manīṣābhyanūṣata | stubhaḥ |
yo | dhārayā | madhumām̐ | ūrmiṇā | diveyarti | vācaṁ | rayiṣāḻamartyaḥ |
ayaṁ | diveyarti | viśvamā | rajaḥ | somaḥ | punānaḥ | kalaśeṣu | sīdati |
adbhirgobhirmṛjyate | adribhiḥ | sutaḥ | punānendurvarivo | vidatpriyam |
evā | naḥ | soma | pariṣicyamāno | vayo | dadhaccitratamaṁ | pavasva |
adveṣe | dyāvāpṛthivī | huvema | devā | dhatta | rayimasme | suvīram |
iṣurna | dhanvanprati | dhīyate | matirvatso | na | māturupa | sarjyūdhani |
urudhāreva | duhe | agrāyatyasya | vrateṣvapi | someṣyate |
upo | matiḥ | pṛcyate | sicyate | madhu | mandrājanī | codate | antarāsani |
pavamānaḥ | saṁtaniḥ | praghnatāmiva | madhumāndrapsaḥ | pari | vāramarṣati |
avye | vadhūyuḥ | pavate | pari | tvaci | śrathnīte | naptīraditerṛtaṁ | yate |
harirakrānyajataḥ | saṁyato | mado | nṛmṇā | śiśāno | mahiṣo | na | śobhate |
ukṣā | mimāti | prati | yanti | dhenavo | devasya | devīrupa | yanti | niṣkṛtam |
atyakramīdarjunaṁ | vāramavyayamatkaṁ | na | niktaṁ | pari | somo | avyata |
amṛktena | ruśatā | vāsasā | hariramartyo | nirṇijānaḥ | pari | vyata |
divaspṛṣṭhaṁ | barhaṇā | nirṇije | kṛtopastaraṇaṁ | camvornabhasmayam |
sūryasyeva | raśmayo | drāvayitnavo | matsarāsaḥ | prasupaḥ | sākamīrate |
tantuṁ | tataṁ | pari | sargāsāśavo | nendrādṛte | pavate | dhāma | kiṁ | cana |
sindhoriva | pravaṇe | nimnāśavo | vṛṣacyutā | madāso | gātumāśata |
śaṁ | no | niveśe | dvipade | catuṣpade'sme | vājāḥ | soma | tiṣṭhantu | kṛṣṭayaḥ |
ā | naḥ | pavasva | vasumaddhiraṇyavadaśvāvadgomadyavamatsuvīryam |
yūyaṁ | hi | soma | pitaro | mama | sthana | divo | mūrdhānaḥ | prasthitā | vayaskṛtaḥ |
ete | somāḥ | pavamānāsendraṁ | ratheva | pra | yayuḥ | sātimaccha |
sutāḥ | pavitramati | yantyavyaṁ | hitvī | vavriṁ | harito | vṛṣṭimaccha |
indavindrāya | bṛhate | pavasva | sumṛḻīko | anavadyo | riśādāḥ |
bharā | candrāṇi | gṛṇate | vasūni | devairdyāvāpṛthivī | prāvataṁ | naḥ |
trirasmai | sapta | dhenavo | duduhre | satyāmāśiraṁ | pūrvye | vyomani |
catvāryanyā | bhuvanāni | nirṇije | cārūṇi | cakre | yadṛtairavardhata |
sa | bhikṣamāṇo | amṛtasya | cāruṇobhe | dyāvā | kāvyenā | vi | śaśrathe |
tejiṣṭhāpo | maṁhanā | pari | vyata | yadī | devasya | śravasā | sado | viduḥ |
te | asya | santu | ketavo'mṛtyavo'dābhyāso | januṣī | ubhe | anu |
yebhirnṛmṇā | ca | devyā | ca | punatādidrājānaṁ | mananāgṛbhṇata |
sa | mṛjyamāno | daśabhiḥ | sukarmabhiḥ | pra | madhyamāsu | mātṛṣu | prame | sacā |
vratāni | pāno | amṛtasya | cāruṇobhe | nṛcakṣānu | paśyate | viśau |
sa | marmṛjānendriyāya | dhāyasaubhe | antā | rodasī | harṣate | hitaḥ |
vṛṣā | śuṣmeṇa | bādhate | vi | durmatīrādediśānaḥ | śaryaheva | śurudhaḥ |
sa | mātarā | na | dadṛśānosriyo | nānadadeti | marutāmiva | svanaḥ |
jānannṛtaṁ | prathamaṁ | yatsvarṇaraṁ | praśastaye | kamavṛṇīta | sukratuḥ |
ruvati | bhīmo | vṛṣabhastaviṣyayā | śṛṅge | śiśāno | hariṇī | vicakṣaṇaḥ |
ā | yoniṁ | somaḥ | sukṛtaṁ | ni | ṣīdati | gavyayī | tvagbhavati | nirṇigavyayī |
śuciḥ | punānastanvamarepasamavye | harirnyadhāviṣṭa | sānavi |
juṣṭo | mitrāya | varuṇāya | vāyave | tridhātu | madhu | kriyate | sukarmabhiḥ |
pavasva | soma | devavītaye | vṛṣendrasya | hārdi | somadhānamā | viśa |
purā | no | bādhādduritāti | pāraya | kṣetraviddhi | diśāhā | vipṛcchate |
hito | na | saptirabhi | vājamarṣendrasyendo | jaṭharamā | pavasva |
nāvā | na | sindhumati | parṣi | vidvāñchūro | na | yudhyannava | no | nidaḥ | spaḥ |
ā | dakṣiṇā | sṛjyate | śuṣmyāsadaṁ | veti | druho | rakṣasaḥ | pāti | jāgṛviḥ |
hariropaśaṁ | kṛṇute | nabhaspayopastire | camvorbrahma | nirṇije |
pra | kṛṣṭiheva | śūṣaiti | roruvadasuryaṁ | varṇaṁ | ni | riṇīte | asya | tam |
jahāti | vavriṁ | pitureti | niṣkṛtamupaprutaṁ | kṛṇute | nirṇijaṁ | tanā |
adribhiḥ | sutaḥ | pavate | gabhastyorvṛṣāyate | nabhasā | vepate | matī |
sa | modate | nasate | sādhate | girā | nenikte | apsu | yajate | parīmaṇi |
pari | dyukṣaṁ | sahasaḥ | parvatāvṛdhaṁ | madhvaḥ | siñcanti | harmyasya | sakṣaṇim |
ā | yasmingāvaḥ | suhutādodhani | mūrdhañchrīṇantyagriyaṁ | varīmabhiḥ |
samī | rathaṁ | na | bhurijoraheṣata | daśa | svasāro | aditerupasthā |
jigādupa | jrayati | gorapīcyaṁ | padaṁ | yadasya | matuthājījanan |
śyeno | na | yoniṁ | sadanaṁ | dhiyā | kṛtaṁ | hiraṇyayamāsadaṁ | devaiṣati |
e | riṇanti | barhiṣi | priyaṁ | girāśvo | na | devām̐ | apyeti | yajñiyaḥ |
parā | vyakto | aruṣo | divaḥ | kavirvṛṣā | tripṛṣṭho | anaviṣṭa | gābhi |
sahasraṇītiryatiḥ | parāyatī | rebho | na | pūrvīruṣaso | vi | rājati |
tveṣaṁ | rūpaṁ | kṛṇute | varṇo | asya | sa | yatrāśayatsamṛtā | sedhati | sridhaḥ |
apsā | yāti | svadhayā | daivyaṁ | janaṁ | saṁ | suṣṭutī | nasate | saṁ | goagrayā |
ukṣeva | yūthā | pariyannarāvīdadhi | tviṣīradhita | sūryasya |
divyaḥ | suparṇo'va | cakṣata | kṣāṁ | somaḥ | pari | kratunā | paśyate | jāḥ |
hariṁ | mṛjantyaruṣo | na | yujyate | saṁ | dhenubhiḥ | kalaśe | somo | ajyate |
udvācamīrayati | hinvate | matī | puruṣṭutasya | kati | citparipriyaḥ |
sākaṁ | vadanti | bahavo | manīṣiṇendrasya | somaṁ | jaṭhare | yadāduhuḥ |
yadī | mṛjanti | sugabhastayo | naraḥ | sanīḻābhirdaśabhiḥ | kāmyaṁ | madhu |
aramamāṇo | atyeti | gābhi | sūryasya | priyaṁ | duhitustiro | ravam |
anvasmai | joṣamabharadvinaṁgṛsaḥ | saṁ | dvayībhiḥ | svasṛbhiḥ | kṣeti | jāmibhiḥ |
nṛdhūto | adriṣuto | barhiṣi | priyaḥ | patirgavāṁ | pradivendurṛtviyaḥ |
puraṁdhivānmanuṣo | yajñasādhanaḥ | śucirdhiyā | pavate | somendra | te |
nṛbāhubhyāṁ | codito | dhārayā | suto'nuṣvadhaṁ | pavate | somendra | te |
āprāḥ | kratūntsamajairadhvare | matīrverna | druṣaccamvorāsadaddhariḥ |
aṁśuṁ | duhanti | stanayantamakṣitaṁ | kaviṁ | kavayo'paso | manīṣiṇaḥ |
samī | gāvo | matayo | yanti | saṁyata | ṛtasya | yonā | sadane | punarbhuvaḥ |
nābhā | pṛthivyā | dharuṇo | maho | divo'pāmūrmau | sindhuṣvantarukṣitaḥ |
indrasya | vajro | vṛṣabho | vibhūvasuḥ | somo | hṛde | pavate | cāru | matsaraḥ |
sa | tū | pavasva | pari | pārthivaṁ | rajaḥ | stotre | śikṣannādhūnvate | ca | sukrato |
mā | no | nirbhāgvasunaḥ | sādanaspṛśo | rayiṁ | piśaṅgaṁ | bahulaṁ | vasīmahi |
ā | tū | nendo | śatadātvaśvyaṁ | sahasradātu | paśumaddhiraṇyavat |
upa | māsva | bṛhatī | revatīriṣo'dhi | stotrasya | pavamāna | no | gahi |
srakve | drapsasya | dhamataḥ | samasvarannṛtasya | yonā | samaranta | nābhayaḥ |
trīntsa | mūrdhno | asuraścakrārabhe | satyasya | nāvaḥ | sukṛtamapīparan |
samyaksamyañco | mahiṣāheṣata | sindhorūrmāvadhi | venāvīvipan |
madhordhārābhirjanayanto | arkamitpriyāmindrasya | tanvamavīvṛdhan |
pavitravantaḥ | pari | vācamāsate | pitaiṣāṁ | pratno | abhi | rakṣati | vratam |
mahaḥ | samudraṁ | varuṇastiro | dadhe | dhīrecchekurdharuṇeṣvārabham |
sahasradhāre'va | te | samasvarandivo | nāke | madhujihvāsaścataḥ |
asya | spaśo | na | ni | miṣanti | bhūrṇayaḥ | padepade | pāśinaḥ | santi | setavaḥ |
piturmāturadhyā | ye | samasvarannṛcā | śocantaḥ | saṁdahanto | avratān |
indradviṣṭāmapa | dhamanti | māyayā | tvacamasiknīṁ | bhūmano | divaspari |
pratnānmānādadhyā | ye | samasvarañchlokayantrāso | rabhasasya | mantavaḥ |
apānakṣāso | badhirāhāsata | ṛtasya | panthāṁ | na | taranti | duṣkṛtaḥ |
sahasradhāre | vitate | pavitrā | vācaṁ | punanti | kavayo | manīṣiṇaḥ |
rudrāsaiṣāmiṣirāso | adruhaḥ | spaśaḥ | svañcaḥ | sudṛśo | nṛcakṣasaḥ |
ṛtasya | gopā | na | dabhāya | sukratustrī | ṣa | pavitrā | hṛdyantarā | dadhe |
vidvāntsa | viśvā | bhuvanābhi | paśyatyavājuṣṭānvidhyati | karte | avratān |
ṛtasya | tanturvitataḥ | pavitrā | jihvāyāgre | varuṇasya | māyayā |
dhīrāścittatsaminakṣantāśatātrā | kartamava | padātyaprabhuḥ |
śiśurna | jāto'va | cakradadvane | svaryadvājyaruṣaḥ | siṣāsati |
divo | retasā | sacate | payovṛdhā | tamīmahe | sumatī | śarma | saprathaḥ |
divo | yaḥ | skambho | dharuṇaḥ | svātatāpūrṇo | aṁśuḥ | paryeti | viśvataḥ |
seme | mahī | rodasī | yakṣadāvṛtā | samīcīne | dādhāra | samiṣaḥ | kaviḥ |
mahi | psaraḥ | sukṛtaṁ | somyaṁ | madhūrvī | gavyūtiraditerṛtaṁ | yate |
īśe | yo | vṛṣṭeritosriyo | vṛṣāpāṁ | netā | yetaūtirṛgmiyaḥ |
ātmanvannabho | duhyate | ghṛtaṁ | paya | ṛtasya | nābhiramṛtaṁ | vi | jāyate |
samīcīnāḥ | sudānavaḥ | prīṇanti | taṁ | naro | hitamava | mehanti | peravaḥ |
arāvīdaṁśuḥ | sacamānormiṇā | devāvyaṁ | manuṣe | pinvati | tvacam |
dadhāti | garbhamaditerupasthā | yena | tokaṁ | ca | tanayaṁ | ca | dhāmahe |
sahasradhāre'va | tāsaścatastṛtīye | santu | rajasi | prajāvatīḥ |
catasro | nābho | nihitāvo | divo | havirbharantyamṛtaṁ | ghṛtaścutaḥ |
śvetaṁ | rūpaṁ | kṛṇute | yatsiṣāsati | somo | mīḍhvām̐ | asuro | veda | bhūmanaḥ |
dhiyā | śamī | sacate | semabhi | pravaddivaskavandhamava | darṣadudriṇam |
adha | śvetaṁ | kalaśaṁ | gobhiraktaṁ | kārṣmannā | vājyakramītsasavān |
ā | hinvire | manasā | devayantaḥ | kakṣīvate | śatahimāya | gonām |
adbhiḥ | soma | papṛcānasya | te | raso'vyo | vāraṁ | vi | pavamāna | dhāvati |
sa | mṛjyamānaḥ | kavibhirmadintama | svadasvendrāya | pavamāna | pītaye |
abhi | priyāṇi | pavate | canohito | nāmāni | yahvo | adhi | yeṣu | vardhate |
ā | sūryasya | bṛhato | bṛhannadhi | rathaṁ | viṣvañcamaruhadvicakṣaṇaḥ |
ṛtasya | jihvā | pavate | madhu | priyaṁ | vaktā | patirdhiyo | asyādābhyaḥ |
dadhāti | putraḥ | pitrorapīcyaṁ | nāma | tṛtīyamadhi | rocane | divaḥ |
ava | dyutānaḥ | kalaśām̐ | acikradannṛbhiryemānaḥ | kośā | hiraṇyaye |
abhīmṛtasya | dohanānūṣatādhi | tripṛṣṭhoṣaso | vi | rājati |
adribhiḥ | suto | matibhiścanohitaḥ | prarocayanrodasī | mātarā | śuciḥ |
romāṇyavyā | samayā | vi | dhāvati | madhordhārā | pinvamānā | divedive |
pari | soma | pra | dhanvā | svastaye | nṛbhiḥ | punāno | abhi | vāsayāśiram |
ye | te | madāhanaso | vihāyasastebhirindraṁ | codaya | dātave | magham |
dhartā | divaḥ | pavate | kṛtvyo | raso | dakṣo | devānāmanumādyo | nṛbhiḥ |
hariḥ | sṛjāno | atyo | na | satvabhirvṛthā | pājāṁsi | kṛṇute | nadīṣvā |
śūro | na | dhattāyudhā | gabhastyoḥ | svaḥ | siṣāsanrathiro | gaviṣṭiṣu |
indrasya | śuṣmamīrayannapasyubhirindurhinvāno | ajyate | manīṣibhiḥ |
indrasya | soma | pavamānormiṇā | taviṣyamāṇo | jaṭhareṣvā | viśa |
pra | ṇaḥ | pinva | vidyudabhreva | rodasī | dhiyā | na | vājām̐ | upa | māsi | śaśvataḥ |
viśvasya | rājā | pavate | svardṛśa | ṛtasya | dhītimṛṣiṣāḻavīvaśat |
yaḥ | sūryasyāsireṇa | mṛjyate | pitā | matīnāmasamaṣṭakāvyaḥ |
vṛṣeva | yūthā | pari | kośamarṣasyapāmupasthe | vṛṣabhaḥ | kanikradat |
sendrāya | pavase | matsarintamo | yathā | jeṣāma | samithe | tvotayaḥ |
eṣa | pra | kośe | madhumām̐ | acikradadindrasya | vajro | vapuṣo | vapuṣṭaraḥ |
abhīmṛtasya | sudughā | ghṛtaścuto | vāśrārṣanti | payaseva | dhenavaḥ |
sa | pūrvyaḥ | pavate | yaṁ | divaspari | śyeno | mathāyadiṣitastiro | rajaḥ |
sa | madhvā | yuvate | vevijānetkṛśānorasturmanasāha | bibhyuṣā |
te | naḥ | pūrvāsoparāsa | indavo | mahe | vājāya | dhanvantu | gomate |
īkṣeṇyāso | ahyo | na | cāravo | brahmabrahma | ye | jujuṣurhavirhaviḥ |
ayaṁ | no | vidvānvanavadvanuṣyatenduḥ | satrācā | manasā | puruṣṭutaḥ |
inasya | yaḥ | sadane | garbhamādadhe | gavāmurubjamabhyarṣati | vrajam |
cakrirdivaḥ | pavate | kṛtvyo | raso | mahām̐ | adabdho | varuṇo | hurugyate |
asāvi | mitro | vṛjaneṣu | yajñiyo'tyo | na | yūthe | vṛṣayuḥ | kanikradat |
pra | rājā | vācaṁ | janayannasiṣyadadapo | vasāno | abhi | geyakṣati |
gṛbhṇāti | ripramavirasya | tānvā | śuddho | devānāmupa | yāti | niṣkṛtam |
indrāya | soma | pari | ṣicyase | nṛbhirnṛcakṣormiḥ | kavirajyase | vane |
pūrvīrhi | te | srutayaḥ | santi | yātave | sahasramaśvā | harayaścamūṣadaḥ |
samudriyāpsaraso | manīṣiṇamāsīnāntarabhi | somamakṣaran |
teṁ | hinvanti | harmyasya | sakṣaṇiṁ | yācante | sumnaṁ | pavamānamakṣitam |
gojinnaḥ | somo | rathajiddhiraṇyajitsvarjidabjitpavate | sahasrajit |
yaṁ | devāsaścakrire | pītaye | madaṁ | svādiṣṭhaṁ | drapsamaruṇaṁ | mayobhuvam |
etāni | soma | pavamāno | asmayuḥ | satyāni | kṛṇvandraviṇānyarṣasi |
jahi | śatrumantike | dūrake | ca | yorvīṁ | gavyūtimabhayaṁ | ca | naskṛdhi |
acodaso | no | dhanvantvindavaḥ | pra | suvānāso | bṛhaddiveṣu | harayaḥ |
vi | ca | naśanneṣo | arātayo'ryo | naśanta | saniṣanta | no | dhiyaḥ |
pra | ṇo | dhanvantvindavo | madacyuto | dhanā | vā | yebhirarvato | junīmasi |
tiro | martasya | kasya | citparihvṛtiṁ | vayaṁ | dhanāni | viśvadhā | bharemahi |
uta | svasyārātyā | arirhi | ṣotānyasyā | arātyā | vṛko | hi | ṣaḥ |
dhanvanna | tṛṣṇā | samarīta | tām̐ | abhi | soma | jahi | pavamāna | durādhyaḥ |
divi | te | nābhā | paramo | yādade | pṛthivyāste | ruruhuḥ | sānavi | kṣipaḥ |
adrayastvā | bapsati | goradhi | tvacyapsu | tvā | hastairduduhurmanīṣiṇaḥ |
evā | tendo | subhvaṁ | supeśasaṁ | rasaṁ | tuñjanti | prathamābhiśriyaḥ |
nidaṁnidaṁ | pavamāna | ni | tāriṣāviste | śuṣmo | bhavatu | priyo | madaḥ |
somasya | dhārā | pavate | nṛcakṣasa | ṛtena | devānhavate | divaspari |
bṛhaspate | ravathenā | vi | didyute | samudrāso | na | savanāni | vivyacuḥ |
yaṁ | tvā | vājinnaghnyābhyanūṣatāyohataṁ | yonimā | rohasi | dyumān |
maghonāmāyuḥ | pratiranmahi | śravendrāya | soma | pavase | vṛṣā | madaḥ |
endrasya | kukṣā | pavate | madintamorjaṁ | vasānaḥ | śravase | sumaṅgalaḥ |
pratyaṅsa | viśvā | bhuvanābhi | paprathe | krīḻanhariratyaḥ | syandate | vṛṣā |
taṁ | tvā | devebhyo | madhumattamaṁ | naraḥ | sahasradhāraṁ | duhate | daśa | kṣipaḥ |
nṛbhiḥ | soma | pracyuto | grāvabhiḥ | suto | viśvāndevām̐ | ā | pavasvā | sahasrajit |
taṁ | tvā | hastino | madhumantamadribhirduhantyapsu | vṛṣabhaṁ | daśa | kṣipaḥ |
indraṁ | soma | mādayandaivyaṁ | janaṁ | sindhorivormiḥ | pavamāno | arṣasi |
pra | somasya | pavamānasyormayendrasya | yanti | jaṭharaṁ | supeśasaḥ |
dadhnā | yadīmunnītā | yaśasā | gavāṁ | dānāya | śūramudamandiṣuḥ | sutāḥ |
acchā | hi | somaḥ | kalaśām̐ | asiṣyadadatyo | na | voḻhā | raghuvartanirvṛṣā |
athā | devānāmubhayasya | janmano | vidvām̐ | aśnotyamutetaśca | yat |
ā | naḥ | soma | pavamānaḥ | kirā | vasvindo | bhava | maghavā | rādhaso | mahaḥ |
śikṣā | vayodho | vasave | su | cetunā | mā | no | gayamāre | asmatparā | sicaḥ |
ā | naḥ | pūṣā | pavamānaḥ | surātayo | mitro | gacchantu | varuṇaḥ | sajoṣasaḥ |
bṛhaspatirmaruto | vāyuraśvinā | tvaṣṭā | savitā | suyamā | sarasvatī |
ubhe | dyāvāpṛthivī | viśvaminve | aryamā | devo | aditirvidhātā |
bhago | nṛśaṁsorvantarikṣaṁ | viśve | devāḥ | pavamānaṁ | juṣanta |
asāvi | somo | aruṣo | vṛṣā | harī | rājeva | dasmo | abhi | gācikradat |
punāno | vāraṁ | paryetyavyayaṁ | śyeno | na | yoniṁ | ghṛtavantamāsadam |
kavirvedhasyā | paryeṣi | māhinamatyo | na | mṛṣṭo | abhi | vājamarṣasi |
apasedhanduritā | soma | mṛḻaya | ghṛtaṁ | vasānaḥ | pari | yāsi | nirṇijam |
parjanyaḥ | pitā | mahiṣasya | parṇino | nābhā | pṛthivyā | giriṣu | kṣayaṁ | dadhe |
svasārāpo | abhi | gotāsarantsaṁ | grāvabhirnasate | vīte | adhvare |
jāyeva | patyāvadhi | śeva | maṁhase | pajrāyā | garbha | śṛṇuhi | bravīmi | te |
antarvāṇīṣu | pra | carā | su | jīvase'nindyo | vṛjane | soma | jāgṛhi |
yathā | pūrvebhyaḥ | śatasāmṛdhraḥ | sahasrasāḥ | paryayā | vājamindo |
evā | pavasva | suvitāya | navyase | tava | vratamanvāpaḥ | sacante |
pavitraṁ | te | vitataṁ | brahmaṇaspate | prabhurgātrāṇi | paryeṣi | viśvataḥ |
ataptatanūrna | tadāmo | aśnute | śṛtāsedvahantastatsamāśata |
tapoṣpavitraṁ | vitataṁ | divaspade | śocanto | asya | tantavo | vyasthiran |
avantyasya | pavītāramāśavo | divaspṛṣṭhamadhi | tiṣṭhanti | cetasā |
arūrucaduṣasaḥ | pṛśniragriyokṣā | bibharti | bhuvanāni | vājayuḥ |
māyāvino | mamire | asya | māyayā | nṛcakṣasaḥ | pitaro | garbhamā | dadhuḥ |
gandharvetthā | padamasya | rakṣati | pāti | devānāṁ | janimānyadbhutaḥ |
gṛbhṇāti | ripuṁ | nidhayā | nidhāpatiḥ | sukṛttamā | madhuno | bhakṣamāśata |
havirhaviṣmo | mahi | sadma | daivyaṁ | nabho | vasānaḥ | pari | yāsyadhvaram |
rājā | pavitraratho | vājamāruhaḥ | sahasrabhṛṣṭirjayasi | śravo | bṛhat |
pavasva | devamādano | vicarṣaṇirapsendrāya | varuṇāya | vāyave |
kṛdhī | no | adya | varivaḥ | svastimadurukṣitau | gṛṇīhi | daivyaṁ | janam |
ā | yastasthau | bhuvanānyamartyo | viśvāni | somaḥ | pari | tānyarṣati |
kṛṇvantsaṁcṛtaṁ | vicṛtamabhiṣṭayenduḥ | siṣaktyuṣasaṁ | na | sūryaḥ |
ā | yo | gobhiḥ | sṛjyatauṣadhīṣvā | devānāṁ | sumneṣayannupāvasuḥ |
ā | vidyutā | pavate | dhārayā | sutendraṁ | somo | mādayandaivyaṁ | janam |
eṣa | sya | somaḥ | pavate | sahasrajiddhinvāno | vācamiṣirāmuṣarbudham |
induḥ | samudramudiyarti | vāyubhirendrasya | hārdi | kalaśeṣu | sīdati |
abhi | tyaṁ | gāvaḥ | payasā | payovṛdhaṁ | somaṁ | śrīṇanti | matibhiḥ | svarvidam |
dhanaṁjayaḥ | pavate | kṛtvyo | raso | vipraḥ | kaviḥ | kāvyenā | svarcanāḥ |
indrāya | soma | suṣutaḥ | pari | sravāpāmīvā | bhavatu | rakṣasā | saha |
mā | te | rasasya | matsata | dvayāvino | draviṇasvanteha | santvindavaḥ |
asmāntsamarye | pavamāna | codaya | dakṣo | devānāmasi | hi | priyo | madaḥ |
jahi | śatrūm̐rabhyā | bhandanāyataḥ | pibendra | somamava | no | mṛdho | jahi |
adabdhendo | pavase | madintamātmendrasya | bhavasi | dhāsiruttamaḥ |
abhi | svaranti | bahavo | manīṣiṇo | rājānamasya | bhuvanasya | niṁsate |
sahasraṇīthaḥ | śatadhāro | adbhutendrāyenduḥ | pavate | kāmyaṁ | madhu |
jayankṣetramabhyarṣā | jayannaporuṁ | no | gātuṁ | kṛṇu | soma | mīḍhvaḥ |
kanikradatkalaśe | gobhirajyase | vyavyayaṁ | samayā | vāramarṣasi |
marmṛjyamāno | atyo | na | sānasirindrasya | soma | jaṭhare | samakṣaraḥ |
svāduḥ | pavasva | divyāya | janmane | svādurindrāya | suhavītunāmne |
svādurmitrāya | varuṇāya | vāyave | bṛhaspataye | madhumām̐ | adābhyaḥ |
atyaṁ | mṛjanti | kalaśe | daśa | kṣipaḥ | pra | viprāṇāṁ | matayo | vācerate |
pavamānābhyarṣanti | suṣṭutimendraṁ | viśanti | madirāsendavaḥ |
pavamāno | abhyarṣā | suvīryamurvīṁ | gavyūtiṁ | mahi | śarma | saprathaḥ |
mākirno | asya | pariṣūtirīśatendo | jayema | tvayā | dhanaṁdhanam |
adhi | dyāmasthādvṛṣabho | vicakṣaṇo'rūrucadvi | divo | rocanā | kaviḥ |
rājā | pavitramatyeti | roruvaddivaḥ | pīyūṣaṁ | duhate | nṛcakṣasaḥ |
divo | nāke | madhujihvāsaścato | venā | duhantyukṣaṇaṁ | giriṣṭhām |
apsu | drapsaṁ | vāvṛdhānaṁ | samudrā | sindhorūrmā | madhumantaṁ | pavitrā |
nāke | suparṇamupapaptivāṁsaṁ | giro | venānāmakṛpanta | pūrvīḥ |
śiśuṁ | rihanti | matayaḥ | panipnataṁ | hiraṇyayaṁ | śakunaṁ | kṣāmaṇi | sthām |
ūrdhvo | gandharvo | adhi | nāke | asthādviśvā | rūpā | praticakṣāṇo | asya |
bhānuḥ | śukreṇa | śociṣā | vyadyautprārūrucadrodasī | mātarā | śuciḥ |
pra | tāśavaḥ | pavamāna | dhījavo | madārṣanti | raghujeva | tmanā |
divyāḥ | suparṇā | madhumantendavo | madintamāsaḥ | pari | kośamāsate |
pra | te | madāso | madirāsāśavo'sṛkṣata | rathyāso | yathā | pṛthak |
dhenurna | vatsaṁ | payasābhi | vajriṇamindramindavo | madhumantormayaḥ |
atyo | na | hiyāno | abhi | vājamarṣa | svarvitkośaṁ | divo | adrimātaram |
vṛṣā | pavitre | adhi | sāno | avyaye | somaḥ | punānendriyāya | dhāyase |
pra | tāśvinīḥ | pavamāna | dhījuvo | divyāsṛgranpayasā | dharīmaṇi |
prāntarṛṣayaḥ | sthāvirīrasṛkṣata | ye | tvā | mṛjantyṛṣiṣāṇa | vedhasaḥ |
viśvā | dhāmāni | viśvacakṣa | ṛbhvasaḥ | prabhoste | sataḥ | pari | yanti | ketavaḥ |
vyānaśiḥ | pavase | soma | dharmabhiḥ | patirviśvasya | bhuvanasya | rājasi |
ubhayataḥ | pavamānasya | raśmayo | dhruvasya | sataḥ | pari | yanti | ketavaḥ |
yadī | pavitre | adhi | mṛjyate | hariḥ | sattā | ni | yonā | kalaśeṣu | sīdati |
yajñasya | ketuḥ | pavate | svadhvaraḥ | somo | devānāmupa | yāti | niṣkṛtam |
sahasradhāraḥ | pari | kośamarṣati | vṛṣā | pavitramatyeti | roruvat |
rājā | samudraṁ | nadyo | vi | gāhate'pāmūrmiṁ | sacate | sindhuṣu | śritaḥ |
adhyasthātsānu | pavamāno | avyayaṁ | nābhā | pṛthivyā | dharuṇo | maho | divaḥ |
divo | na | sānu | stanayannacikradaddyauśca | yasya | pṛthivī | ca | dharmabhiḥ |
indrasya | sakhyaṁ | pavate | vivevidatsomaḥ | punānaḥ | kalaśeṣu | sīdati |
jyotiryajñasya | pavate | madhu | priyaṁ | pitā | devānāṁ | janitā | vibhūvasuḥ |
dadhāti | ratnaṁ | svadhayorapīcyaṁ | madintamo | matsarendriyo | rasaḥ |
abhikrandankalaśaṁ | vājyarṣati | patirdivaḥ | śatadhāro | vicakṣaṇaḥ |
harirmitrasya | sadaneṣu | sīdati | marmṛjāno'vibhiḥ | sindhubhirvṛṣā |
agre | sindhūnāṁ | pavamāno | arṣatyagre | vāco | agriyo | goṣu | gacchati |
agre | vājasya | bhajate | mahādhanaṁ | svāyudhaḥ | sotṛbhiḥ | pūyate | vṛṣā |
ayaṁ | matavāñchakuno | yathā | hito'vye | sasāra | pavamānormiṇā |
tava | kratvā | rodasī | antarā | kave | śucirdhiyā | pavate | somendra | te |
drāpiṁ | vasāno | yajato | divispṛśamantarikṣaprā | bhuvaneṣvarpitaḥ |
svarjajñāno | nabhasābhyakramītpratnamasya | pitaramā | vivāsati |
so | asya | viśe | mahi | śarma | yacchati | yo | asya | dhāma | prathamaṁ | vyānaśe |
padaṁ | yadasya | parame | vyomanyato | viśvābhi | saṁ | yāti | saṁyataḥ |
pro | ayāsīdindurindrasya | niṣkṛtaṁ | sakhā | sakhyurna | pra | mināti | saṁgiram |
maryeva | yuvatibhiḥ | samarṣati | somaḥ | kalaśe | śatayāmnā | pathā |
pra | vo | dhiyo | mandrayuvo | vipanyuvaḥ | panasyuvaḥ | saṁvasaneṣvakramuḥ |
somaṁ | manīṣābhyanūṣata | stubho'bhi | dhenavaḥ | payasemaśiśrayuḥ |
ā | naḥ | soma | saṁyataṁ | pipyuṣīmiṣamindo | pavasva | pavamāno | asridham |
yā | no | dohate | trirahannasaścuṣī | kṣumadvājavanmadhumatsuvīryam |
vṛṣā | matīnāṁ | pavate | vicakṣaṇaḥ | somo | ahnaḥ | pratarītoṣaso | divaḥ |
krāṇā | sindhūnāṁ | kalaśām̐ | avīvaśadindrasya | hārdyāviśanmanīṣibhiḥ |
manīṣibhiḥ | pavate | pūrvyaḥ | kavirnṛbhiryataḥ | pari | kośām̐ | acikradat |
tritasya | nāma | janayanmadhu | kṣaradindrasya | vāyoḥ | sakhyāya | kartave |
ayaṁ | punānoṣaso | vi | rocayadayaṁ | sindhubhyo | abhavadu | lokakṛt |
ayaṁ | triḥ | sapta | duduhānāśiraṁ | somo | hṛde | pavate | cāru | matsaraḥ |
pavasva | soma | divyeṣu | dhāmasu | sṛjānendo | kalaśe | pavitrā |
sīdannindrasya | jaṭhare | kanikradannṛbhiryataḥ | sūryamārohayo | divi |
adribhiḥ | sutaḥ | pavase | pavitrām̐ | indavindrasya | jaṭhareṣvāviśan |
tvaṁ | nṛcakṣābhavo | vicakṣaṇa | soma | gotramaṅgirobhyo'vṛṇorapa |
tvāṁ | soma | pavamānaṁ | svādhyo'nu | viprāso | amadannavasyavaḥ |
tvāṁ | suparṇābharaddivasparīndo | viśvābhirmatibhiḥ | pariṣkṛtam |
avye | punānaṁ | pari | vārormiṇā | hariṁ | navante | abhi | sapta | dhenavaḥ |
apāmupasthe | adhyāyavaḥ | kavimṛtasya | yonā | mahiṣāheṣata |
induḥ | punāno | ati | gāhate | mṛdho | viśvāni | kṛṇvantsupathāni | yajyave |
gāḥ | kṛṇvāno | nirṇijaṁ | haryataḥ | kaviratyo | na | krīḻanpari | vāramarṣati |
asaścataḥ | śatadhārābhiśriyo | hariṁ | navante'va | todanyuvaḥ |
kṣipo | mṛjanti | pari | gobhirāvṛtaṁ | tṛtīye | pṛṣṭhe | adhi | rocane | divaḥ |
tavemāḥ | prajā | divyasya | retasastvaṁ | viśvasya | bhuvanasya | rājasi |
athedaṁ | viśvaṁ | pavamāna | te | vaśe | tvamindo | prathamo | dhāmadhāsi |
tvaṁ | samudro | asi | viśvavitkave | tavemāḥ | pañca | pradiśo | vidharmaṇi |
tvaṁ | dyāṁ | ca | pṛthivīṁ | cāti | jabhriṣe | tava | jyotīṁṣi | pavamāna | sūryaḥ |
tvaṁ | pavitre | rajaso | vidharmaṇi | devebhyaḥ | soma | pavamāna | pūyase |
tvāmuśijaḥ | prathamāgṛbhṇata | tubhyemā | viśvā | bhuvanāni | yemire |
pra | rebhaityati | vāramavyayaṁ | vṛṣā | vaneṣvava | cakradaddhariḥ |
saṁ | dhītayo | vāvaśānānūṣata | śiśuṁ | rihanti | matayaḥ | panipnatam |
sa | sūryasya | raśmibhiḥ | pari | vyata | tantuṁ | tanvānastrivṛtaṁ | yathā | vide |
nayannṛtasya | praśiṣo | navīyasīḥ | patirjanīnāmupa | yāti | niṣkṛtam |
rājā | sindhūnāṁ | pavate | patirdiva | ṛtasya | yāti | pathibhiḥ | kanikradat |
sahasradhāraḥ | pari | ṣicyate | hariḥ | punāno | vācaṁ | janayannupāvasuḥ |
pavamāna | mahyarṇo | vi | dhāvasi | sūro | na | citro | avyayāni | pavyayā |
gabhastipūto | nṛbhiradribhiḥ | suto | mahe | vājāya | dhanyāya | dhanvasi |
iṣamūrjaṁ | pavamānābhyarṣasi | śyeno | na | vaṁsu | kalaśeṣu | sīdasi |
indrāya | madvā | madyo | madaḥ | suto | divo | viṣṭambhopamo | vicakṣaṇaḥ |
sapta | svasāro | abhi | mātaraḥ | śiśuṁ | navaṁ | jajñānaṁ | jenyaṁ | vipaścitam |
apāṁ | gandharvaṁ | divyaṁ | nṛcakṣasaṁ | somaṁ | viśvasya | bhuvanasya | rājase |
īśānemā | bhuvanāni | vīyase | yujānendo | haritaḥ | suparṇyaḥ |
tāste | kṣarantu | madhumadghṛtaṁ | payastava | vrate | soma | tiṣṭhantu | kṛṣṭayaḥ |
tvaṁ | nṛcakṣāsi | soma | viśvataḥ | pavamāna | vṛṣabha | tā | vi | dhāvasi |
sa | naḥ | pavasva | vasumaddhiraṇyavadvayaṁ | syāma | bhuvaneṣu | jīvase |
govitpavasva | vasuviddhiraṇyavidretodhendo | bhuvaneṣvarpitaḥ |
tvaṁ | suvīro | asi | soma | viśvavittaṁ | tvā | vipropa | giremāsate |
unmadhvormirvananā | atiṣṭhipadapo | vasāno | mahiṣo | vi | gāhate |
rājā | pavitraratho | vājamāruhatsahasrabhṛṣṭirjayati | śravo | bṛhat |
sa | bhandanodiyarti | prajāvatīrviśvāyurviśvāḥ | subharāhardivi |
brahma | prajāvadrayimaśvapastyaṁ | pītendavindramasmabhyaṁ | yācatāt |
so | agre | ahnāṁ | harirharyato | madaḥ | pra | cetasā | cetayate | anu | dyubhiḥ |
dvā | janā | yātayannantarīyate | narā | ca | śaṁsaṁ | daivyaṁ | ca | dhartari |
añjate | vyañjate | samañjate | kratuṁ | rihanti | madhunābhyañjate |
sindhorucchvāse | patayantamukṣaṇaṁ | hiraṇyapāvāḥ | paśumāsu | gṛbhṇate |
vipaścite | pavamānāya | gāyata | mahī | na | dhārātyandho | arṣati |
ahirna | jūrṇāmati | sarpati | tvacamatyo | na | krīḻannasaradvṛṣā | hariḥ |
agrego | rājāpyastaviṣyate | vimāno | ahnāṁ | bhuvaneṣvarpitaḥ |
harirghṛtasnuḥ | sudṛśīko | arṇavo | jyotīrathaḥ | pavate | rāyaukyaḥ |
asarji | skambho | divodyato | madaḥ | pari | tridhāturbhuvanānyarṣati |
aṁśuṁ | rihanti | matayaḥ | panipnataṁ | girā | yadi | nirṇijamṛgmiṇo | yayuḥ |
pra | te | dhārātyaṇvāni | meṣyaḥ | punānasya | saṁyato | yanti | raṁhayaḥ |
yadgobhirindo | camvoḥ | samajyasā | suvānaḥ | soma | kalaśeṣu | sīdasi |
pavasva | soma | kratuvinnokthyo'vyo | vāre | pari | dhāva | madhu | priyam |
jahi | viśvānrakṣasendo | atriṇo | bṛhadvadema | vidathe | suvīrāḥ |
pra | tu | drava | pari | kośaṁ | ni | ṣīda | nṛbhiḥ | punāno | abhi | vājamarṣa |
aśvaṁ | na | tvā | vājinaṁ | marjayanto'cchā | barhī | raśanābhirnayanti |
svāyudhaḥ | pavate | devenduraśastihā | vṛjanaṁ | rakṣamāṇaḥ |
pitā | devānāṁ | janitā | sudakṣo | viṣṭambho | divo | dharuṇaḥ | pṛthivyāḥ |
ṛṣirvipraḥ | puraetā | janānāmṛbhurdhīrośanā | kāvyena |
sa | cidviveda | nihitaṁ | yadāsāmapīcyaṁ | guhyaṁ | nāma | gonām |
eṣa | sya | te | madhumām̐ | indra | somo | vṛṣā | vṛṣṇe | pari | pavitre | akṣāḥ |
sahasrasāḥ | śatasā | bhūridāvā | śaśvattamaṁ | barhirā | vājyasthāt |
ete | somābhi | gavyā | sahasrā | mahe | vājāyāmṛtāya | śravāṁsi |
pavitrebhiḥ | pavamānāsṛgrañchravasyavo | na | pṛtanājo | atyāḥ |
pari | hi | ṣmā | puruhūto | janānāṁ | viśvāsaradbhojanā | pūyamānaḥ |
athā | bhara | śyenabhṛta | prayāṁsi | rayiṁ | tuñjāno | abhi | vājamarṣa |
eṣa | suvānaḥ | pari | somaḥ | pavitre | sargo | na | sṛṣṭo | adadhāvadarvā |
tigme | śiśāno | mahiṣo | na | śṛṅge | gā | gavyannabhi | śūro | na | satvā |
eṣā | yayau | paramādantaradreḥ | kūcitsatīrūrve | gā | viveda |
divo | na | vidyutstanayantyabhraiḥ | somasya | te | pavatendra | dhārā |
uta | sma | rāśiṁ | pari | yāsi | gonāmindreṇa | soma | sarathaṁ | punānaḥ |
pūrvīriṣo | bṛhatīrjīradāno | śikṣā | śacīvastava | topaṣṭut |
ayaṁ | somendra | tubhyaṁ | sunve | tubhyaṁ | pavate | tvamasya | pāhi |
tvaṁ | ha | yaṁ | cakṛṣe | tvaṁ | vavṛṣenduṁ | madāya | yujyāya | somam |
seṁ | ratho | na | bhuriṣāḻayoji | mahaḥ | purūṇi | sātaye | vasūni |
ādīṁ | viśvā | nahuṣyāṇi | jātā | svarṣātā | vanordhvā | navanta |
vāyurna | yo | niyutvām̐ | iṣṭayāmā | nāsatyeva | havā | śaṁbhaviṣṭhaḥ |
viśvavāro | draviṇodeva | tmanpūṣeva | dhījavano'si | soma |
indro | na | yo | mahā | karmāṇi | cakrirhantā | vṛtrāṇāmasi | soma | pūrbhit |
paidvo | na | hi | tvamahināmnāṁ | hantā | viśvasyāsi | soma | dasyoḥ |
agnirna | yo | vanā | sṛjyamāno | vṛthā | pājāṁsi | kṛṇute | nadīṣu |
jano | na | yudhvā | mahatopabdiriyarti | somaḥ | pavamānormim |
ete | somāti | vārāṇyavyā | divyā | na | kośāso | abhravarṣāḥ |
vṛthā | samudraṁ | sindhavo | na | nīcīḥ | sutāso | abhi | kalaśām̐ | asṛgran |
śuṣmī | śardho | na | mārutaṁ | pavasvānabhiśastā | divyā | yathā | viṭ |
āpo | na | makṣū | sumatirbhavā | naḥ | sahasrāpsāḥ | pṛtanāṣāṇna | yajñaḥ |
rājño | nu | te | varuṇasya | vratāni | bṛhadgabhīraṁ | tava | soma | dhāma |
śuciṣṭvamasi | priyo | na | mitro | dakṣāyyo | aryamevāsi | soma |
pro | sya | vahniḥ | pathyābhirasyāndivo | na | vṛṣṭiḥ | pavamāno | akṣāḥ |
sahasradhāro | asadannyasme | māturupasthe | vanā | ca | somaḥ |
rājā | sindhūnāmavasiṣṭa | vāsa | ṛtasya | nāvamāruhadrajiṣṭhām |
apsu | drapso | vāvṛdhe | śyenajūto | duheṁ | pitā | duheṁ | piturjām |
siṁhaṁ | nasanta | madhvo | ayāsaṁ | harimaruṣaṁ | divo | asya | patim |
śūro | yutsu | prathamaḥ | pṛcchate | gāsya | cakṣasā | pari | pātyukṣā |
madhupṛṣṭhaṁ | ghoramayāsamaśvaṁ | rathe | yuñjantyurucakra | ṛṣvam |
svasāreṁ | jāmayo | marjayanti | sanābhayo | vājinamūrjayanti |
catasreṁ | ghṛtaduhaḥ | sacante | samāne | antardharuṇe | niṣattāḥ |
temarṣanti | namasā | punānāsteṁ | viśvataḥ | pari | ṣanti | pūrvīḥ |
viṣṭambho | divo | dharuṇaḥ | pṛthivyā | viśvota | kṣitayo | haste | asya |
asattotso | gṛṇate | niyutvānmadhvo | aṁśuḥ | pavatendriyāya |
vanvannavāto | abhi | devavītimindrāya | soma | vṛtrahā | pavasva |
śagdhi | mahaḥ | puruścandrasya | rāyaḥ | suvīryasya | patayaḥ | syāma |
pra | hinvāno | janitā | rodasyo | ratho | na | vājaṁ | saniṣyannayāsīt |
indraṁ | gacchannāyudhā | saṁśiśāno | viśvā | vasu | hastayorādadhānaḥ |
abhi | tripṛṣṭhaṁ | vṛṣaṇaṁ | vayodhāmāṅgūṣāṇāmavāvaśanta | vāṇīḥ |
vanā | vasāno | varuṇo | na | sindhūnvi | ratnadhā | dayate | vāryāṇi |
śūragrāmaḥ | sarvavīraḥ | sahāvāñjetā | pavasva | sanitā | dhanāni |
tigmāyudhaḥ | kṣipradhanvā | samatsvaṣāḻhaḥ | sāhvānpṛtanāsu | śatrūn |
urugavyūtirabhayāni | kṛṇvantsamīcīne | ā | pavasvā | puraṁdhī |
apaḥ | siṣāsannuṣasaḥ | svargāḥ | saṁ | cikrado | maho | asmabhyaṁ | vājān |
matsi | soma | varuṇaṁ | matsi | mitraṁ | matsīndramindo | pavamāna | viṣṇum |
matsi | śardho | mārutaṁ | matsi | devānmatsi | mahāmindramindo | madāya |
evā | rājeva | kratumām̐ | amena | viśvā | ghanighnadduritā | pavasva |
indo | sūktāya | vacase | vayo | dhā | yūyaṁ | pāta | svastibhiḥ | sadā | naḥ |
asarji | vakvā | rathye | yathājau | dhiyā | manotā | prathamo | manīṣī |
daśa | svasāro | adhi | sāno | avye'janti | vahniṁ | sadanānyaccha |
vītī | janasya | divyasya | kavyairadhi | suvāno | nahuṣyebhirinduḥ |
pra | yo | nṛbhiramṛto | martyebhirmarmṛjāno'vibhirgobhiradbhiḥ |
vṛṣā | vṛṣṇe | roruvadaṁśurasmai | pavamāno | ruśadīrte | payo | goḥ |
sahasramṛkvā | pathibhirvacovidadhvasmabhiḥ | sūro | aṇvaṁ | vi | yāti |
rujā | dṛḻhā | cidrakṣasaḥ | sadāṁsi | punānenda | ūrṇuhi | vi | vājān |
vṛścopariṣṭāttujatā | vadhena | ye | anti | dūrādupanāyameṣām |
sa | pratnavannavyase | viśvavāra | sūktāya | pathaḥ | kṛṇuhi | prācaḥ |
ye | duḥṣahāso | vanuṣā | bṛhantastām̐ste | aśyāma | purukṛtpurukṣo |
evā | punāno | apaḥ | svargāsmabhyaṁ | tokā | tanayāni | bhūri |
śaṁ | naḥ | kṣetramuru | jyotīṁṣi | soma | jyoṅnaḥ | sūryaṁ | dṛśaye | rirīhi |
pari | suvāno | hariraṁśuḥ | pavitre | ratho | na | sarji | sanaye | hiyānaḥ |
āpacchlokamindriyaṁ | pūyamānaḥ | prati | devām̐ | ajuṣata | prayobhiḥ |
acchā | nṛcakṣāsaratpavitre | nāma | dadhānaḥ | kavirasya | yonau |
sīdanhoteva | sadane | camūṣūpemagmannṛṣayaḥ | sapta | viprāḥ |
pra | sumedhā | gātuvidviśvadevaḥ | somaḥ | punānaḥ | sadaiti | nityam |
bhuvadviśveṣu | kāvyeṣu | rantānu | janānyatate | pañca | dhīraḥ |
tava | tye | soma | pavamāna | niṇye | viśve | devāstrayaikādaśāsaḥ |
daśa | svadhābhiradhi | sāno | avye | mṛjanti | tvā | nadyaḥ | sapta | yahvīḥ |
tannu | satyaṁ | pavamānasyāstu | yatra | viśve | kāravaḥ | saṁnasanta |
jyotiryadahne | akṛṇodu | lokaṁ | prāvanmanuṁ | dasyave | karabhīkam |
pari | sadmeva | paśumānti | hotā | rājā | na | satyaḥ | samitīriyānaḥ |
somaḥ | punānaḥ | kalaśām̐ | ayāsītsīdanmṛgo | na | mahiṣo | vaneṣu |
sākamukṣo | marjayanta | svasāro | daśa | dhīrasya | dhītayo | dhanutrīḥ |
hariḥ | paryadravajjāḥ | sūryasya | droṇaṁ | nanakṣe | atyo | na | vājī |
saṁ | mātṛbhirna | śiśurvāvaśāno | vṛṣā | dadhanve | puruvāro | adbhiḥ |
maryo | na | yoṣāmabhi | niṣkṛtaṁ | yantsaṁ | gacchate | kalaśosriyābhiḥ |
uta | pra | pipyodharaghnyāyā | indurdhārābhiḥ | sacate | sumedhāḥ |
mūrdhānaṁ | gāvaḥ | payasā | camūṣvabhi | śrīṇanti | vasubhirna | niktaiḥ |
sa | no | devebhiḥ | pavamāna | radendo | rayimaśvinaṁ | vāvaśānaḥ |
rathirāyatāmuśatī | puraṁdhirasmadryagā | dāvane | vasūnām |
nū | no | rayimupa | māsva | nṛvantaṁ | punāno | vātāpyaṁ | viśvaścandram |
pra | vanditurindo | tāryāyuḥ | prātarmakṣū | dhiyāvasurjagamyāt |
adhi | yadasminvājinīva | śubhaḥ | spardhante | dhiyaḥ | sūrye | na | viśaḥ |
apo | vṛṇānaḥ | pavate | kavīyanvrajaṁ | na | paśuvardhanāya | manma |
dvitā | vyūrṇvannamṛtasya | dhāma | svarvide | bhuvanāni | prathanta |
dhiyaḥ | pinvānāḥ | svasare | na | gāva | ṛtāyantīrabhi | vāvaśrendum |
pari | yatkaviḥ | kāvyā | bharate | śūro | na | ratho | bhuvanāni | viśvā |
deveṣu | yaśo | martāya | bhūṣandakṣāya | rāyaḥ | purubhūṣu | navyaḥ |
śriye | jātaḥ | śriyā | niriyāya | śriyaṁ | vayo | jaritṛbhyo | dadhāti |
śriyaṁ | vasānāmṛtatvamāyanbhavanti | satyā | samithā | mitadrau |
iṣamūrjamabhyarṣāśvaṁ | gāmuru | jyotiḥ | kṛṇuhi | matsi | devān |
viśvāni | hi | suṣahā | tāni | tubhyaṁ | pavamāna | bādhase | soma | śatrūn |
kanikranti | harirā | sṛjyamānaḥ | sīdanvanasya | jaṭhare | punānaḥ |
nṛbhiryataḥ | kṛṇute | nirṇijaṁ | gāto | matīrjanayata | svadhābhiḥ |
hariḥ | sṛjānaḥ | pathyāmṛtasyeyarti | vācamariteva | nāvam |
devo | devānāṁ | guhyāni | nāmāviṣkṛṇoti | barhiṣi | pravāce |
apāmivedūrmayastarturāṇāḥ | pra | manīṣerate | somamaccha |
namasyantīrupa | ca | yanti | saṁ | cā | ca | viśantyuśatīruśantam |
taṁ | marmṛjānaṁ | mahiṣaṁ | na | sānāvaṁśuṁ | duhantyukṣaṇaṁ | giriṣṭhām |
taṁ | vāvaśānaṁ | matayaḥ | sacante | trito | bibharti | varuṇaṁ | samudre |
iṣyanvācamupavakteva | hotuḥ | punānendo | vi | ṣyā | manīṣām |
indraśca | yatkṣayathaḥ | saubhagāya | suvīryasya | patayaḥ | syāma |
pra | senānīḥ | śūro | agre | rathānāṁ | gavyanneti | harṣate | asya | senā |
bhadrānkṛṇvannindrahavāntsakhibhyā | somo | vastrā | rabhasāni | datte |
samasya | hariṁ | harayo | mṛjantyaśvahayairaniśitaṁ | namobhiḥ |
ā | tiṣṭhati | rathamindrasya | sakhā | vidvām̐ | enā | sumatiṁ | yātyaccha |
sa | no | deva | devatāte | pavasva | mahe | soma | psarasendrapānaḥ |
kṛṇvannapo | varṣayandyāmutemāmurorā | no | varivasyā | punānaḥ |
ajītaye'hataye | pavasva | svastaye | sarvatātaye | bṛhate |
taduśanti | viśveme | sakhāyastadahaṁ | vaśmi | pavamāna | soma |
somaḥ | pavate | janitā | matīnāṁ | janitā | divo | janitā | pṛthivyāḥ |
janitāgnerjanitā | sūryasya | janitendrasya | janitota | viṣṇoḥ |
brahmā | devānāṁ | padavīḥ | kavīnāmṛṣirviprāṇāṁ | mahiṣo | mṛgāṇām |
śyeno | gṛdhrāṇāṁ | svadhitirvanānāṁ | somaḥ | pavitramatyeti | rebhan |
prāvīvipadvācormiṁ | na | sindhurgiraḥ | somaḥ | pavamāno | manīṣāḥ |
antaḥ | paśyanvṛjanemāvarāṇyā | tiṣṭhati | vṛṣabho | goṣu | jānan |
sa | matsaraḥ | pṛtsu | vanvannavātaḥ | sahasraretābhi | vājamarṣa |
indrāyendo | pavamāno | manīṣyaṁśorūrmimīraya | geṣaṇyan |
pari | priyaḥ | kalaśe | devavātendrāya | somo | raṇyo | madāya |
sahasradhāraḥ | śatavājendurvājī | na | saptiḥ | samanā | jigāti |
sa | pūrvyo | vasuvijjāyamāno | mṛjāno | apsu | duduhāno | adrau |
abhiśastipā | bhuvanasya | rājā | vidadgātuṁ | brahmaṇe | pūyamānaḥ |
tvayā | hi | naḥ | pitaraḥ | soma | pūrve | karmāṇi | cakruḥ | pavamāna | dhīrāḥ |
vanvannavātaḥ | paridhīm̐raporṇu | vīrebhiraśvairmaghavā | bhavā | naḥ |
yathāpavathā | manave | vayodhāmitrahā | varivoviddhaviṣmān |
evā | pavasva | draviṇaṁ | dadhānendre | saṁ | tiṣṭha | janayāyudhāni |
pavasva | soma | madhumām̐ | ṛtāvāpo | vasāno | adhi | sāno | avye |
ava | droṇāni | ghṛtavānti | sīda | madintamo | matsarendrapānaḥ |
vṛṣṭiṁ | divaḥ | śatadhāraḥ | pavasva | sahasrasā | vājayurdevavītau |
saṁ | sindhubhiḥ | kalaśe | vāvaśānaḥ | samusriyābhiḥ | pratirannāyuḥ |
eṣa | sya | somo | matibhiḥ | punāno'tyo | na | vājī | taratīdarātīḥ |
payo | na | dugdhamaditeriṣiramurviva | gātuḥ | suyamo | na | voḻhā |
svāyudhaḥ | sotṛbhiḥ | pūyamāno'bhyarṣa | guhyaṁ | cāru | nāma |
abhi | vājaṁ | saptiriva | śravasyābhi | vāyumabhi | gā | deva | soma |
śiśuṁ | jajñānaṁ | haryataṁ | mṛjanti | śumbhanti | vahniṁ | maruto | gaṇena |
kavirgīrbhiḥ | kāvyenā | kaviḥ | santsomaḥ | pavitramatyeti | rebhan |
ṛṣimanā | ya | ṛṣikṛtsvarṣāḥ | sahasraṇīthaḥ | padavīḥ | kavīnām |
tṛtīyaṁ | dhāma | mahiṣaḥ | siṣāsantsomo | virājamanu | rājati | ṣṭup |
camūṣacchyenaḥ | śakuno | vibhṛtvā | govindurdrapsāyudhāni | bibhrat |
apāmūrmiṁ | sacamānaḥ | samudraṁ | turīyaṁ | dhāma | mahiṣo | vivakti |
maryo | na | śubhrastanvaṁ | mṛjāno'tyo | na | sṛtvā | sanaye | dhanānām |
vṛṣeva | yūthā | pari | kośamarṣankanikradaccamvorā | viveśa |
pavasvendo | pavamāno | mahobhiḥ | kanikradatpari | vārāṇyarṣa |
krīḻañcamvorā | viśa | pūyamānendraṁ | te | raso | madiro | mamattu |
prāsya | dhārā | bṛhatīrasṛgrannakto | gobhiḥ | kalaśām̐ | ā | viveśa |
sāma | kṛṇvantsāmanyo | vipaścitkrandannetyabhi | sakhyurna | jāmim |
apaghnanneṣi | pavamāna | śatrūnpriyāṁ | na | jāro | abhigītenduḥ |
sīdanvaneṣu | śakuno | na | patvā | somaḥ | punānaḥ | kalaśeṣu | sattā |
ā | te | rucaḥ | pavamānasya | soma | yoṣeva | yanti | sudughāḥ | sudhārāḥ |
harirānītaḥ | puruvāro | apsvacikradatkalaśe | devayūnām |
asya | preṣā | hemanā | pūyamāno | devo | devebhiḥ | samapṛkta | rasam |
sutaḥ | pavitraṁ | paryeti | rebhanmiteva | sadma | paśumānti | hotā |
bhadrā | vastrā | samanyā | vasāno | mahānkavirnivacanāni | śaṁsan |
ā | vacyasva | camvoḥ | pūyamāno | vicakṣaṇo | jāgṛvirdevavītau |
samu | priyo | mṛjyate | sāno | avye | yaśastaro | yaśasāṁ | kṣaito | asme |
abhi | svara | dhanvā | pūyamāno | yūyaṁ | pāta | svastibhiḥ | sadā | naḥ |
pra | gāyatābhyarcāma | devāntsomaṁ | hinota | mahate | dhanāya |
svāduḥ | pavāte | ati | vāramavyamā | sīdāti | kalaśaṁ | devayurnaḥ |
indurdevānāmupa | sakhyamāyantsahasradhāraḥ | pavate | madāya |
nṛbhiḥ | stavāno | anu | dhāma | pūrvamagannindraṁ | mahate | saubhagāya |
stotre | rāye | harirarṣā | punānendraṁ | mado | gacchatu | te | bharāya |
devairyāhi | sarathaṁ | rādho | acchā | yūyaṁ | pāta | svastibhiḥ | sadā | naḥ |
pra | kāvyamuśaneva | bruvāṇo | devo | devānāṁ | janimā | vivakti |
mahivrataḥ | śucibandhuḥ | pāvakaḥ | padā | varāho | abhyeti | rebhan |
pra | haṁsāsastṛpalaṁ | manyumacchāmādastaṁ | vṛṣagaṇāyāsuḥ |
āṅgūṣyaṁ | pavamānaṁ | sakhāyo | durmarṣaṁ | sākaṁ | pra | vadanti | vāṇam |
sa | raṁhatorugāyasya | jūtiṁ | vṛthā | krīḻantaṁ | mimate | na | gāvaḥ |
parīṇasaṁ | kṛṇute | tigmaśṛṅgo | divā | harirdadṛśe | naktamṛjraḥ |
indurvājī | pavate | gonyoghendre | somaḥ | sahenvanmadāya |
hanti | rakṣo | bādhate | paryarātīrvarivaḥ | kṛṇvanvṛjanasya | rājā |
adha | dhārayā | madhvā | pṛcānastiro | roma | pavate | adridugdhaḥ |
indurindrasya | sakhyaṁ | juṣāṇo | devo | devasya | matsaro | madāya |
abhi | priyāṇi | pavate | punāno | devo | devāntsvena | rasena | pṛñcan |
indurdharmāṇyṛtuthā | vasāno | daśa | kṣipo | avyata | sāno | avye |
vṛṣā | śoṇo | abhikanikradadgā | nadayanneti | pṛthivīmuta | dyām |
indrasyeva | vagnurā | śṛṇvājau | pracetayannarṣati | vācamemām |
rasāyyaḥ | payasā | pinvamānerayanneṣi | madhumantamaṁśum |
pavamānaḥ | saṁtanimeṣi | kṛṇvannindrāya | soma | pariṣicyamānaḥ |
evā | pavasva | madiro | madāyodagrābhasya | namayanvadhasnaiḥ |
pari | varṇaṁ | bharamāṇo | ruśantaṁ | gavyurno | arṣa | pari | soma | siktaḥ |
juṣṭvī | nendo | supathā | sugānyurau | pavasva | varivāṁsi | kṛṇvan |
ghaneva | viṣvagduritāni | vighnannadhi | ṣṇunā | dhanva | sāno | avye |
vṛṣṭiṁ | no | arṣa | divyāṁ | jigatnumiḻāvatīṁ | śaṁgayīṁ | jīradānum |
stukeva | vītā | dhanvā | vicinvanbandhūm̐rimām̐ | avarām̐ | indo | vāyūn |
granthiṁ | na | vi | ṣya | grathitaṁ | punāna | ṛjuṁ | ca | gātuṁ | vṛjinaṁ | ca | soma |
atyo | na | krado | harirā | sṛjāno | maryo | deva | dhanva | pastyāvān |
juṣṭo | madāya | devatātendo | pari | ṣṇunā | dhanva | sāno | avye |
sahasradhāraḥ | surabhiradabdhaḥ | pari | srava | vājasātau | nṛṣahye |
araśmāno | ye'rathāyuktā | atyāso | na | sasṛjānāsājau |
ete | śukrāso | dhanvanti | somā | devāsastām̐ | upa | yātā | pibadhyai |
evā | nendo | abhi | devavītiṁ | pari | srava | nabho | arṇaścamūṣu |
somo | asmabhyaṁ | kāmyaṁ | bṛhantaṁ | rayiṁ | dadātu | vīravantamugram |
takṣadyadī | manaso | venato | vāgjyeṣṭhasya | vā | dharmaṇi | kṣoranīke |
ādīmāyanvaramā | vāvaśānā | juṣṭaṁ | patiṁ | kalaśe | gāvendum |
pra | dānudo | divyo | dānupinva | ṛtamṛtāya | pavate | sumedhāḥ |
dharmā | bhuvadvṛjanyasya | rājā | pra | raśmibhirdaśabhirbhāri | bhūma |
pavitrebhiḥ | pavamāno | nṛcakṣā | rājā | devānāmuta | martyānām |
dvitā | bhuvadrayipatī | rayīṇāmṛtaṁ | bharatsubhṛtaṁ | cārvinduḥ |
arvām̐ | iva | śravase | sātimacchendrasya | vāyorabhi | vītimarṣa |
sa | naḥ | sahasrā | bṛhatīriṣo | dā | bhavā | soma | draviṇovitpunānaḥ |
devāvyo | naḥ | pariṣicyamānāḥ | kṣayaṁ | suvīraṁ | dhanvantu | somāḥ |
āyajyavaḥ | sumatiṁ | viśvavārā | hotāro | na | diviyajo | mandratamāḥ |
evā | deva | devatāte | pavasva | mahe | soma | psarase | devapānaḥ |
mahaściddhi | ṣmasi | hitāḥ | samarye | kṛdhi | suṣṭhāne | rodasī | punānaḥ |
aśvo | na | krado | vṛṣabhiryujānaḥ | siṁho | na | bhīmo | manaso | javīyān |
arvācīnaiḥ | pathibhirye | rajiṣṭhā | pavasva | saumanasaṁ | nendo |
śataṁ | dhārā | devajātāsṛgrantsahasramenāḥ | kavayo | mṛjanti |
indo | sanitraṁ | divā | pavasva | puraetāsi | mahato | dhanasya |
divo | na | sargāsasṛgramahnāṁ | rājā | na | mitraṁ | pra | mināti | dhīraḥ |
piturna | putraḥ | kratubhiryatānā | pavasva | viśe | asyājītim |
pra | te | dhārā | madhumatīrasṛgranvārānyatpūto | atyeṣyavyān |
pavamāna | pavase | dhāma | gonāṁ | jajñānaḥ | sūryamapinvo | arkaiḥ |
kanikradadanu | panthāmṛtasya | śukro | vi | bhāsyamṛtasya | dhāma |
sendrāya | pavase | matsaravānhinvāno | vācaṁ | matibhiḥ | kavīnām |
divyaḥ | suparṇo'va | cakṣi | soma | pinvandhārāḥ | karmaṇā | devavītau |
endo | viśa | kalaśaṁ | somadhānaṁ | krandannihi | sūryasyopa | raśmim |
tisro | vācerayati | pra | vahnirṛtasya | dhītiṁ | brahmaṇo | manīṣām |
gāvo | yanti | gopatiṁ | pṛcchamānāḥ | somaṁ | yanti | matayo | vāvaśānāḥ |
somaṁ | gāvo | dhenavo | vāvaśānāḥ | somaṁ | viprā | matibhiḥ | pṛcchamānāḥ |
somaḥ | sutaḥ | pūyate | ajyamānaḥ | some | arkāstriṣṭubhaḥ | saṁ | navante |
evā | naḥ | soma | pariṣicyamānā | pavasva | pūyamānaḥ | svasti |
indramā | viśa | bṛhatā | raveṇa | vardhayā | vācaṁ | janayā | puraṁdhim |
ā | jāgṛvirvipra | ṛtā | matīnāṁ | somaḥ | punāno | asadaccamūṣu |
sapanti | yaṁ | mithunāso | nikāmādhvaryavo | rathirāsaḥ | suhastāḥ |
sa | punānopa | sūre | na | dhātobhe | aprā | rodasī | vi | ṣāvaḥ |
priyā | cidyasya | priyasāsotī | sa | tū | dhanaṁ | kāriṇe | na | pra | yaṁsat |
sa | vardhitā | vardhanaḥ | pūyamānaḥ | somo | mīḍhvām̐ | abhi | no | jyotiṣāvīt |
yenā | naḥ | pūrve | pitaraḥ | padajñāḥ | svarvido | abhi | gādrimuṣṇan |
akrāntsamudraḥ | prathame | vidharmañjanayanprajā | bhuvanasya | rājā |
vṛṣā | pavitre | adhi | sāno | avye | bṛhatsomo | vāvṛdhe | suvānenduḥ |
mahattatsomo | mahiṣaścakārāpāṁ | yadgarbho'vṛṇīta | devān |
adadhādindre | pavamānaujo'janayatsūrye | jyotirinduḥ |
matsi | vāyumiṣṭaye | rādhase | ca | matsi | mitrāvaruṇā | pūyamānaḥ |
matsi | śardho | mārutaṁ | matsi | devānmatsi | dyāvāpṛthivī | deva | soma |
ṛjuḥ | pavasva | vṛjinasya | hantāpāmīvāṁ | bādhamāno | mṛdhaśca |
abhiśrīṇanpayaḥ | payasābhi | gonāmindrasya | tvaṁ | tava | vayaṁ | sakhāyaḥ |
madhvaḥ | sūdaṁ | pavasva | vasvotsaṁ | vīraṁ | ca | nā | pavasvā | bhagaṁ | ca |
svadasvendrāya | pavamānendo | rayiṁ | ca | nā | pavasvā | samudrāt |
somaḥ | suto | dhārayātyo | na | hitvā | sindhurna | nimnamabhi | vājyakṣāḥ |
ā | yoniṁ | vanyamasadatpunānaḥ | samindurgobhirasaratsamadbhiḥ |
eṣa | sya | te | pavatendra | somaścamūṣu | dhīrośate | tavasvān |
svarcakṣā | rathiraḥ | satyaśuṣmaḥ | kāmo | na | yo | devayatāmasarji |
eṣa | pratnena | vayasā | punānastiro | varpāṁsi | duhiturdadhānaḥ |
vasānaḥ | śarma | trivarūthamapsu | hoteva | yāti | samaneṣu | rebhan |
nū | nastvaṁ | rathiro | deva | soma | pari | srava | camvoḥ | pūyamānaḥ |
apsu | svādiṣṭho | madhumām̐ | ṛtāvā | devo | na | yaḥ | savitā | satyamanmā |
abhi | vāyuṁ | vītyarṣā | gṛṇāno'bhi | mitrāvaruṇā | pūyamānaḥ |
abhī | naraṁ | dhījavanaṁ | ratheṣṭhāmabhīndraṁ | vṛṣaṇaṁ | vajrabāhum |
abhi | vastrā | suvasanānyarṣābhi | dhenūḥ | sudughāḥ | pūyamānaḥ |
abhi | candrā | bhartave | no | hiraṇyābhyaśvānrathino | deva | soma |
abhī | no | arṣa | divyā | vasūnyabhi | viśvā | pārthivā | pūyamānaḥ |
abhi | yena | draviṇamaśnavāmābhyārṣeyaṁ | jamadagnivannaḥ |
ayā | pavā | pavasvainā | vasūni | mām̐ścatvendo | sarasi | pra | dhanva |
bradhnaścidatra | vāto | na | jūtaḥ | purumedhaścittakave | naraṁ | dāt |
uta | nainā | pavayā | pavasvādhi | śrute | śravāyyasya | tīrthe |
ṣaṣṭiṁ | sahasrā | naiguto | vasūni | vṛkṣaṁ | na | pakvaṁ | dhūnavadraṇāya |
mahīme | asya | vṛṣanāma | śūṣe | mām̐ścatve | vā | pṛśane | vā | vadhatre |
asvāpayannigutaḥ | snehayaccāpāmitrām̐ | apācito | acetaḥ |
saṁ | trī | pavitrā | vitatānyeṣyanvekaṁ | dhāvasi | pūyamānaḥ |
asi | bhago | asi | dātrasya | dātāsi | maghavā | maghavadbhyendo |
eṣa | viśvavitpavate | manīṣī | somo | viśvasya | bhuvanasya | rājā |
drapsām̐ | īrayanvidatheṣvindurvi | vāramavyaṁ | samayāti | yāti |
induṁ | rihanti | mahiṣādabdhāḥ | pade | rebhanti | kavayo | na | gṛdhrāḥ |
hinvanti | dhīrā | daśabhiḥ | kṣipābhiḥ | samañjate | rūpamapāṁ | rasena |
tvayā | vayaṁ | pavamānena | soma | bhare | kṛtaṁ | vi | cinuyāma | śaśvat |
tanno | mitro | varuṇo | māmahantāmaditiḥ | sindhuḥ | pṛthivī | uta | dyauḥ |
abhi | no | vājasātamaṁ | rayimarṣa | puruspṛham |
indo | sahasrabharṇasaṁ | tuvidyumnaṁ | vibhvāsaham |
pari | ṣya | suvāno | avyayaṁ | rathe | na | varmāvyata |
indurabhi | druṇā | hito | hiyāno | dhārābhirakṣāḥ |
pari | ṣya | suvāno | akṣenduravye | madacyutaḥ |
dhārā | yordhvo | adhvare | bhrājā | naiti | gavyayuḥ |
sa | hi | tvaṁ | deva | śaśvate | vasu | martāya | dāśuṣe |
indo | sahasriṇaṁ | rayiṁ | śatātmānaṁ | vivāsasi |
vayaṁ | te | asya | vṛtrahanvaso | vasvaḥ | puruspṛhaḥ |
ni | nediṣṭhatameṣaḥ | syāma | sumnasyādhrigo |
dviryaṁ | pañca | svayaśasaṁ | svasāro | adrisaṁhatam |
priyamindrasya | kāmyaṁ | prasnāpayantyūrmiṇam |
pari | tyaṁ | haryataṁ | hariṁ | babhruṁ | punanti | vāreṇa |
yo | devānviśvām̐ | itpari | madena | saha | gacchati |
asya | vo | hyavasā | pānto | dakṣasādhanam |
yaḥ | sūriṣu | śravo | bṛhaddadhe | svarṇa | haryataḥ |
sa | vāṁ | yajñeṣu | mānavīndurjaniṣṭa | rodasī |
devo | devī | giriṣṭhāsredhantaṁ | tuviṣvaṇi |
indrāya | soma | pātave | vṛtraghne | pari | ṣicyase |
nare | ca | dakṣiṇāvate | devāya | sadanāsade |
te | pratnāso | vyuṣṭiṣu | somāḥ | pavitre | akṣaran |
apaprothantaḥ | sanutarhuraścitaḥ | prātastām̐ | apracetasaḥ |
taṁ | sakhāyaḥ | purorucaṁ | yūyaṁ | vayaṁ | ca | sūrayaḥ |
aśyāma | vājagandhyaṁ | sanema | vājapastyam |
ā | haryatāya | dhṛṣṇave | dhanustanvanti | pauṁsyam |
śukrāṁ | vayantyasurāya | nirṇijaṁ | vipāmagre | mahīyuvaḥ |
adha | kṣapā | pariṣkṛto | vājām̐ | abhi | pra | gāhate |
yadī | vivasvato | dhiyo | hariṁ | hinvanti | yātave |
tamasya | marjayāmasi | mado | yendrapātamaḥ |
yaṁ | gāvāsabhirdadhuḥ | purā | nūnaṁ | ca | sūrayaḥ |
taṁ | gāthayā | purāṇyā | punānamabhyanūṣata |
uto | kṛpanta | dhītayo | devānāṁ | nāma | bibhratīḥ |
tamukṣamāṇamavyaye | vāre | punanti | dharṇasim |
dūtaṁ | na | pūrvacittayā | śāsate | manīṣiṇaḥ |
sa | punāno | madintamaḥ | somaścamūṣu | sīdati |
paśau | na | retādadhatpatirvacasyate | dhiyaḥ |
sa | mṛjyate | sukarmabhirdevo | devebhyaḥ | sutaḥ |
vide | yadāsu | saṁdadirmahīrapo | vi | gāhate |
sutendo | pavitrā | nṛbhiryato | vi | nīyase |
indrāya | matsarintamaścamūṣvā | ni | ṣīdasi |
abhī | navante | adruhaḥ | priyamindrasya | kāmyam |
vatsaṁ | na | pūrvāyuni | jātaṁ | rihanti | mātaraḥ |
punānendavā | bhara | soma | dvibarhasaṁ | rayim |
tvaṁ | vasūni | puṣyasi | viśvāni | dāśuṣo | gṛhe |
tvaṁ | dhiyaṁ | manoyujaṁ | sṛjā | vṛṣṭiṁ | na | tanyatuḥ |
tvaṁ | vasūni | pārthivā | divyā | ca | soma | puṣyasi |
pari | te | jigyuṣo | yathā | dhārā | sutasya | dhāvati |
raṁhamāṇā | vyavyayaṁ | vāraṁ | vājīva | sānasiḥ |
kratve | dakṣāya | naḥ | kave | pavasva | soma | dhārayā |
indrāya | pātave | suto | mitrāya | varuṇāya | ca |
pavasva | vājasātamaḥ | pavitre | dhārayā | sutaḥ |
indrāya | soma | viṣṇave | devebhyo | madhumattamaḥ |
tvāṁ | rihanti | mātaro | hariṁ | pavitre | adruhaḥ |
vatsaṁ | jātaṁ | na | dhenavaḥ | pavamāna | vidharmaṇi |
pavamāna | mahi | śravaścitrebhiryāsi | raśmibhiḥ |
śardhantamāṁsi | jighnase | viśvāni | dāśuṣo | gṛhe |
tvaṁ | dyāṁ | ca | mahivrata | pṛthivīṁ | cāti | jabhriṣe |
prati | drāpimamuñcathāḥ | pavamāna | mahitvanā |
purojitī | vo | andhasaḥ | sutāya | mādayitnave |
apa | śvānaṁ | śnathiṣṭana | sakhāyo | dīrghajihvyam |
yo | dhārayā | pāvakayā | pariprasyandate | sutaḥ |
induraśvo | na | kṛtvyaḥ |
taṁ | duroṣamabhī | naraḥ | somaṁ | viśvācyā | dhiyā |
yajñaṁ | hinvantyadribhiḥ |
sutāso | madhumattamāḥ | somendrāya | mandinaḥ |
pavitravanto | akṣarandevāngacchantu | vo | madāḥ |
indurindrāya | pavateti | devāso | abruvan |
vācaspatirmakhasyate | viśvasyeśānaujasā |
sahasradhāraḥ | pavate | samudro | vācamīṅkhayaḥ |
somaḥ | patī | rayīṇāṁ | sakhendrasya | divedive |
ayaṁ | pūṣā | rayirbhagaḥ | somaḥ | punāno | arṣati |
patirviśvasya | bhūmano | vyakhyadrodasī | ubhe |
samu | priyānūṣata | gāvo | madāya | ghṛṣvayaḥ |
somāsaḥ | kṛṇvate | pathaḥ | pavamānāsendavaḥ |
yaujiṣṭhastamā | bhara | pavamāna | śravāyyam |
yaḥ | pañca | carṣaṇīrabhi | rayiṁ | yena | vanāmahai |
somāḥ | pavantendavo'smabhyaṁ | gātuvittamāḥ |
mitrāḥ | suvānārepasaḥ | svādhyaḥ | svarvidaḥ |
suṣvāṇāso | vyadribhiścitānā | goradhi | tvaci |
iṣamasmabhyamabhitaḥ | samasvaranvasuvidaḥ |
ete | pūtā | vipaścitaḥ | somāso | dadhyāśiraḥ |
sūryāso | na | darśatāso | jigatnavo | dhruvā | ghṛte |
pra | sunvānasyāndhaso | marto | na | vṛta | tadvacaḥ |
apa | śvānamarādhasaṁ | hatā | makhaṁ | na | bhṛgavaḥ |
ā | jāmiratke | avyata | bhuje | na | putrauṇyoḥ |
sarajjāro | na | yoṣaṇāṁ | varo | na | yonimāsadam |
sa | vīro | dakṣasādhano | vi | yastastambha | rodasī |
hariḥ | pavitre | avyata | vedhā | na | yonimāsadam |
avyo | vārebhiḥ | pavate | somo | gavye | adhi | tvaci |
kanikradadvṛṣā | haririndrasyābhyeti | niṣkṛtam |
krāṇā | śiśurmahīnāṁ | hinvannṛtasya | dīdhitim |
viśvā | pari | priyā | bhuvadadha | dvitā |
upa | tritasya | pāṣyorabhakta | yadguhā | padam |
yajñasya | sapta | dhāmabhiradha | priyam |
trīṇi | tritasya | dhārayā | pṛṣṭheṣverayā | rayim |
mimīte | asya | yojanā | vi | sukratuḥ |
jajñānaṁ | sapta | mātaro | vedhāmaśāsata | śriye |
ayaṁ | dhruvo | rayīṇāṁ | ciketa | yat |
asya | vrate | sajoṣaso | viśve | devāso | adruhaḥ |
spārhā | bhavanti | rantayo | juṣanta | yat |
yamī | garbhamṛtāvṛdho | dṛśe | cārumajījanan |
kaviṁ | maṁhiṣṭhamadhvare | puruspṛham |
samīcīne | abhi | tmanā | yahvī | ṛtasya | mātarā |
tanvānā | yajñamānuṣagyadañjate |
kratvā | śukrebhirakṣabhirṛṇorapa | vrajaṁ | divaḥ |
hinvannṛtasya | dīdhitiṁ | prādhvare |
pra | punānāya | vedhase | somāya | vacodyatam |
bhṛtiṁ | na | bharā | matibhirjujoṣate |
pari | vārāṇyavyayā | gobhirañjāno | arṣati |
trī | ṣadhasthā | punānaḥ | kṛṇute | hariḥ |
pari | kośaṁ | madhuścutamavyaye | vāre | arṣati |
abhi | vāṇīrṛṣīṇāṁ | sapta | nūṣata |
pari | ṇetā | matīnāṁ | viśvadevo | adābhyaḥ |
somaḥ | punānaścamvorviśaddhariḥ |
pari | daivīranu | svadhendreṇa | yāhi | saratham |
punāno | vāghadvāghadbhiramartyaḥ |
pari | saptirna | vājayurdevo | devebhyaḥ | sutaḥ |
vyānaśiḥ | pavamāno | vi | dhāvati |
sakhāyā | ni | ṣīdata | punānāya | pra | gāyata |
śiśuṁ | na | yajñaiḥ | pari | bhūṣata | śriye |
samī | vatsaṁ | na | mātṛbhiḥ | sṛjatā | gayasādhanam |
devāvyaṁ | madamabhi | dviśavasam |
punātā | dakṣasādhanaṁ | yathā | śardhāya | vītaye |
yathā | mitrāya | varuṇāya | śaṁtamaḥ |
asmabhyaṁ | tvā | vasuvidamabhi | vāṇīranūṣata |
gobhiṣṭe | varṇamabhi | vāsayāmasi |
sa | no | madānāṁ | patendo | devapsarāsi |
sakheva | sakhye | gātuvittamo | bhava |
sanemi | kṛdhyasmadā | rakṣasaṁ | kaṁ | cidatriṇam |
apādevaṁ | dvayumaṁho | yuyodhi | naḥ |
taṁ | vaḥ | sakhāyo | madāya | punānamabhi | gāyata |
śiśuṁ | na | yajñaiḥ | svadayanta | gūrtibhiḥ |
saṁ | vatseva | mātṛbhirindurhinvāno | ajyate |
devāvīrmado | matibhiḥ | pariṣkṛtaḥ |
ayaṁ | dakṣāya | sādhano'yaṁ | śardhāya | vītaye |
ayaṁ | devebhyo | madhumattamaḥ | sutaḥ |
gomannendo | aśvavatsutaḥ | sudakṣa | dhanva |
śuciṁ | te | varṇamadhi | goṣu | dīdharam |
sa | no | harīṇāṁ | patendo | devapsarastamaḥ |
sakheva | sakhye | naryo | ruce | bhava |
sanemi | tvamasmadām̐ | adevaṁ | kaṁ | cidatriṇam |
sāhvām̐ | indo | pari | bādho | apa | dvayum |
indramaccha | suteme | vṛṣaṇaṁ | yantu | harayaḥ |
śruṣṭī | jātāsendavaḥ | svarvidaḥ |
ayaṁ | bharāya | sānasirindrāya | pavate | sutaḥ |
somo | jaitrasya | cetati | yathā | vide |
asyedindro | madeṣvā | grābhaṁ | gṛbhṇīta | sānasim |
vajraṁ | ca | vṛṣaṇaṁ | bharatsamapsujit |
pra | dhanvā | soma | jāgṛvirindrāyendo | pari | srava |
dyumantaṁ | śuṣmamā | bharā | svarvidam |
indrāya | vṛṣaṇaṁ | madaṁ | pavasva | viśvadarśataḥ |
sahasrayāmā | pathikṛdvicakṣaṇaḥ |
asmabhyaṁ | gātuvittamo | devebhyo | madhumattamaḥ |
sahasraṁ | yāhi | pathibhiḥ | kanikradat |
pavasva | devavītayendo | dhārābhirojasā |
ā | kalaśaṁ | madhumāntsoma | naḥ | sadaḥ |
tava | drapsodapruta | indraṁ | madāya | vāvṛdhuḥ |
tvāṁ | devāso | amṛtāya | kaṁ | papuḥ |
ā | naḥ | sutāsendavaḥ | punānā | dhāvatā | rayim |
vṛṣṭidyāvo | rītyāpaḥ | svarvidaḥ |
somaḥ | punānormiṇāvyo | vāraṁ | vi | dhāvati |
agre | vācaḥ | pavamānaḥ | kanikradat |
dhībhirhinvanti | vājinaṁ | vane | krīḻantamatyavim |
abhi | tripṛṣṭhaṁ | matayaḥ | samasvaran |
asarji | kalaśām̐ | abhi | mīḻhe | saptirna | vājayuḥ |
punāno | vācaṁ | janayannasiṣyadat |
pavate | haryato | harirati | hvarāṁsi | raṁhyā |
abhyarṣantstotṛbhyo | vīravadyaśaḥ |
ayā | pavasva | devayurmadhordhārāsṛkṣata |
rebhanpavitraṁ | paryeṣi | viśvataḥ |
parīto | ṣiñcatā | sutaṁ | somo | yottamaṁ | haviḥ |
dadhanvām̐ | yo | naryo | apsvantarā | suṣāva | somamadribhiḥ |
nūnaṁ | punāno'vibhiḥ | pari | sravādabdhaḥ | surabhiṁtaraḥ |
sute | cittvāpsu | madāmo | andhasā | śrīṇanto | gobhiruttaram |
pari | suvānaścakṣase | devamādanaḥ | kraturindurvicakṣaṇaḥ |
punānaḥ | soma | dhārayāpo | vasāno | arṣasi |
ā | ratnadhā | yonimṛtasya | sīdasyutso | deva | hiraṇyayaḥ |
duhānodhardivyaṁ | madhu | priyaṁ | pratnaṁ | sadhasthamāsadat |
āpṛcchyaṁ | dharuṇaṁ | vājyarṣati | nṛbhirdhūto | vicakṣaṇaḥ |
punānaḥ | soma | jāgṛviravyo | vāre | pari | priyaḥ |
tvaṁ | vipro | abhavo'ṅgirastamo | madhvā | yajñaṁ | mimikṣa | naḥ |
somo | mīḍhvānpavate | gātuvittama | ṛṣirvipro | vicakṣaṇaḥ |
tvaṁ | kavirabhavo | devavītamā | sūryaṁ | rohayo | divi |
somo | ṣuvāṇaḥ | sotṛbhiradhi | ṣṇubhiravīnām |
aśvayeva | haritā | yāti | dhārayā | mandrayā | yāti | dhārayā |
anūpe | gomāngobhirakṣāḥ | somo | dugdhābhirakṣāḥ |
samudraṁ | na | saṁvaraṇānyagmanmandī | madāya | tośate |
ā | soma | suvāno | adribhistiro | vārāṇyavyayā |
jano | na | puri | camvorviśaddhariḥ | sado | vaneṣu | dadhiṣe |
sa | māmṛje | tiro | aṇvāni | meṣyo | mīḻhe | saptirna | vājayuḥ |
anumādyaḥ | pavamāno | manīṣibhiḥ | somo | viprebhirṛkvabhiḥ |
pra | soma | devavītaye | sindhurna | pipye | arṇasā |
aṁśoḥ | payasā | madiro | na | jāgṛviracchā | kośaṁ | madhuścutam |
ā | haryato | arjune | atke | avyata | priyaḥ | sūnurna | marjyaḥ |
tamīṁ | hinvantyapaso | yathā | rathaṁ | nadīṣvā | gabhastyoḥ |
abhi | somāsāyavaḥ | pavante | madyaṁ | madam |
samudrasyādhi | viṣṭapi | manīṣiṇo | matsarāsaḥ | svarvidaḥ |
taratsamudraṁ | pavamānormiṇā | rājā | deva | ṛtaṁ | bṛhat |
arṣanmitrasya | varuṇasya | dharmaṇā | pra | hinvāna | ṛtaṁ | bṛhat |
nṛbhiryemāno | haryato | vicakṣaṇo | rājā | devaḥ | samudriyaḥ |
indrāya | pavate | madaḥ | somo | marutvate | sutaḥ |
sahasradhāro | atyavyamarṣati | tamī | mṛjantyāyavaḥ |
punānaścamū | janayanmatiṁ | kaviḥ | somo | deveṣu | raṇyati |
apo | vasānaḥ | pari | gobhiruttaraḥ | sīdanvaneṣvavyata |
tavāhaṁ | soma | rāraṇa | sakhyendo | divedive |
purūṇi | babhro | ni | caranti | māmava | paridhīm̐rati | tām̐ | ihi |
utāhaṁ | naktamuta | soma | te | divā | sakhyāya | babhrodhani |
ghṛṇā | tapantamati | sūryaṁ | paraḥ | śakuneva | paptima |
mṛjyamānaḥ | suhastya | samudre | vācaminvasi |
rayiṁ | piśaṅgaṁ | bahulaṁ | puruspṛhaṁ | pavamānābhyarṣasi |
mṛjāno | vāre | pavamāno | avyaye | vṛṣāva | cakrado | vane |
devānāṁ | soma | pavamāna | niṣkṛtaṁ | gobhirañjāno | arṣasi |
pavasva | vājasātaye'bhi | viśvāni | kāvyā |
tvaṁ | samudraṁ | prathamo | vi | dhārayo | devebhyaḥ | soma | matsaraḥ |
sa | tū | pavasva | pari | pārthivaṁ | rajo | divyā | ca | soma | dharmabhiḥ |
tvāṁ | viprāso | matibhirvicakṣaṇa | śubhraṁ | hinvanti | dhītibhiḥ |
pavamānāsṛkṣata | pavitramati | dhārayā |
marutvanto | matsarendriyā | hayā | medhāmabhi | prayāṁsi | ca |
apo | vasānaḥ | pari | kośamarṣatīndurhiyānaḥ | sotṛbhiḥ |
janayañjyotirmandanāvīvaśadgāḥ | kṛṇvāno | na | nirṇijam |
pavasva | madhumattamendrāya | soma | kratuvittamo | madaḥ |
mahi | dyukṣatamo | madaḥ |
yasya | te | pītvā | vṛṣabho | vṛṣāyate'sya | pītā | svarvidaḥ |
sa | supraketo | abhyakramīdiṣo'cchā | vājaṁ | naitaśaḥ |
tvaṁ | hyaṅga | daivyā | pavamāna | janimāni | dyumattamaḥ |
amṛtatvāya | ghoṣayaḥ |
yenā | navagvo | dadhyaṅṅaporṇute | yena | viprāsāpire |
devānāṁ | sumne | amṛtasya | cāruṇo | yena | śravāṁsyānaśuḥ |
eṣa | sya | dhārayā | suto'vyo | vārebhiḥ | pavate | madintamaḥ |
krīḻannūrmirapāmiva |
yosriyā | apyāntaraśmano | nirgākṛntadojasā |
abhi | vrajaṁ | tatniṣe | gavyamaśvyaṁ | varmīva | dhṛṣṇavā | ruja |
ā | sotā | pari | ṣiñcatāśvaṁ | na | stomamapturaṁ | rajasturam |
vanakrakṣamudaprutam |
sahasradhāraṁ | vṛṣabhaṁ | payovṛdhaṁ | priyaṁ | devāya | janmane |
ṛtena | ya | ṛtajāto | vivāvṛdhe | rājā | deva | ṛtaṁ | bṛhat |
abhi | dyumnaṁ | bṛhadyaśeṣaspate | didīhi | deva | devayuḥ |
vi | kośaṁ | madhyamaṁ | yuva |
ā | vacyasva | sudakṣa | camvoḥ | suto | viśāṁ | vahnirna | viśpatiḥ |
vṛṣṭiṁ | divaḥ | pavasva | rītimapāṁ | jinvā | gaviṣṭaye | dhiyaḥ |
etamu | tyaṁ | madacyutaṁ | sahasradhāraṁ | vṛṣabhaṁ | divo | duhuḥ |
viśvā | vasūni | bibhratam |
vṛṣā | vi | jajñe | janayannamartyaḥ | pratapañjyotiṣā | tamaḥ |
sa | suṣṭutaḥ | kavibhirnirṇijaṁ | dadhe | tridhātvasya | daṁsasā |
sa | sunve | yo | vasūnāṁ | yo | rāyāmānetā | yeḻānām |
somo | yaḥ | sukṣitīnām |
yasya | nendraḥ | pibādyasya | maruto | yasya | vāryamaṇā | bhagaḥ |
ā | yena | mitrāvaruṇā | karāmahaindramavase | mahe |
indrāya | soma | pātave | nṛbhiryataḥ | svāyudho | madintamaḥ |
pavasva | madhumattamaḥ |
indrasya | hārdi | somadhānamā | viśa | samudramiva | sindhavaḥ |
juṣṭo | mitrāya | varuṇāya | vāyave | divo | viṣṭambhottamaḥ |
pari | pra | dhanvendrāya | soma | svādurmitrāya | pūṣṇe | bhagāya |
indraste | soma | sutasya | peyāḥ | kratve | dakṣāya | viśve | ca | devāḥ |
evāmṛtāya | mahe | kṣayāya | sa | śukro | arṣa | divyaḥ | pīyūṣaḥ |
pavasva | soma | mahāntsamudraḥ | pitā | devānāṁ | viśvābhi | dhāma |
śukraḥ | pavasva | devebhyaḥ | soma | dive | pṛthivyai | śaṁ | ca | prajāyai |
divo | dhartāsi | śukraḥ | pīyūṣaḥ | satye | vidharmanvājī | pavasva |
pavasva | soma | dyumnī | sudhāro | mahāmavīnāmanu | pūrvyaḥ |
nṛbhiryemāno | jajñānaḥ | pūtaḥ | kṣaradviśvāni | mandraḥ | svarvit |
induḥ | punānaḥ | prajāmurāṇaḥ | karadviśvāni | draviṇāni | naḥ |
pavasva | soma | kratve | dakṣāyāśvo | na | nikto | vājī | dhanāya |
taṁ | te | sotāro | rasaṁ | madāya | punanti | somaṁ | mahe | dyumnāya |
śiśuṁ | jajñānaṁ | hariṁ | mṛjanti | pavitre | somaṁ | devebhyendum |
induḥ | paviṣṭa | cārurmadāyāpāmupasthe | kavirbhagāya |
bibharti | cārvindrasya | nāma | yena | viśvāni | vṛtrā | jaghāna |
pibantyasya | viśve | devāso | gobhiḥ | śrītasya | nṛbhiḥ | sutasya |
pra | suvāno | akṣāḥ | sahasradhārastiraḥ | pavitraṁ | vi | vāramavyam |
sa | vājyakṣāḥ | sahasraretādbhirmṛjāno | gobhiḥ | śrīṇānaḥ |
pra | soma | yāhīndrasya | kukṣā | nṛbhiryemāno | adribhiḥ | sutaḥ |
asarji | vājī | tiraḥ | pavitramindrāya | somaḥ | sahasradhāraḥ |
añjantyenaṁ | madhvo | rasenendrāya | vṛṣṇenduṁ | madāya |
devebhyastvā | vṛthā | pājase'po | vasānaṁ | hariṁ | mṛjanti |
indurindrāya | tośate | ni | tośate | śrīṇannugro | riṇannapaḥ |
paryū | ṣu | pra | dhanva | vājasātaye | pari | vṛtrāṇi | sakṣaṇiḥ |
dviṣastaradhyā | ṛṇayā | neyase |
anu | hi | tvā | sutaṁ | soma | madāmasi | mahe | samaryarājye |
vājām̐ | abhi | pavamāna | pra | gāhase |
ajījano | hi | pavamāna | sūryaṁ | vidhāre | śakmanā | payaḥ |
gojīrayā | raṁhamāṇaḥ | puraṁdhyā |
ajījano | amṛta | martyeṣvām̐ | ṛtasya | dharmannamṛtasya | cāruṇaḥ |
sadāsaro | vājamacchā | saniṣyadat |
abhyabhi | hi | śravasā | tatardithotsaṁ | na | kaṁ | cijjanapānamakṣitam |
śaryābhirna | bharamāṇo | gabhastyoḥ |
ādīṁ | ke | citpaśyamānāsāpyaṁ | vasuruco | divyābhyanūṣata |
vāraṁ | na | devaḥ | savitā | vyūrṇute |
tve | soma | prathamā | vṛktabarhiṣo | mahe | vājāya | śravase | dhiyaṁ | dadhuḥ |
sa | tvaṁ | no | vīra | vīryāya | codaya |
divaḥ | pīyūṣaṁ | pūrvyaṁ | yadukthyaṁ | maho | gāhāddivā | niradhukṣata |
indramabhi | jāyamānaṁ | samasvaran |
adha | yadime | pavamāna | rodasīmā | ca | viśvā | bhuvanābhi | majmanā |
yūthe | na | niṣṭhā | vṛṣabho | vi | tiṣṭhase |
somaḥ | punāno | avyaye | vāre | śiśurna | krīḻanpavamāno | akṣāḥ |
sahasradhāraḥ | śatavājenduḥ |
eṣa | punāno | madhumām̐ | ṛtāvendrāyenduḥ | pavate | svādurūrmiḥ |
vājasanirvarivovidvayodhāḥ |
sa | pavasva | sahamānaḥ | pṛtanyūntsedhanrakṣāṁsyapa | durgahāṇi |
svāyudhaḥ | sāsahvāntsoma | śatrūn |
ayā | rucā | hariṇyā | punāno | viśvā | dveṣāṁsi | tarati | svayugvabhiḥ | sūro | na | svayugvabhiḥ |
dhārā | sutasya | rocate | punāno | aruṣo | hariḥ |
viśvā | yadrūpā | pariyātyṛkvabhiḥ | saptāsyebhirṛkvabhiḥ |
tvaṁ | tyatpaṇīnāṁ | vido | vasu | saṁ | mātṛbhirmarjayasi | svā | dama | ṛtasya | dhītibhirdame |
parāvato | na | sāma | tadyatrā | raṇanti | dhītayaḥ |
tridhātubhiraruṣībhirvayo | dadhe | rocamāno | vayo | dadhe |
pūrvāmanu | pradiśaṁ | yāti | cekitatsaṁ | raśmibhiryatate | darśato | ratho | daivyo | darśato | rathaḥ |
agmannukthāni | pauṁsyendraṁ | jaitrāya | harṣayan |
vajraśca | yadbhavatho | anapacyutā | samatsvanapacyutā |
nānānaṁ | vo | no | dhiyo | vi | vratāni | janānām |
takṣā | riṣṭaṁ | rutaṁ | bhiṣagbrahmā | sunvantamicchatīndrāyendo | pari | srava |
jaratībhiroṣadhībhiḥ | parṇebhiḥ | śakunānām |
kārmāro | aśmabhirdyubhirhiraṇyavantamicchatīndrāyendo | pari | srava |
kārurahaṁ | tato | bhiṣagupalaprakṣiṇī | nanā |
nānādhiyo | vasūyavo'nu | geva | tasthimendrāyendo | pari | srava |
aśvo | voḻhā | sukhaṁ | rathaṁ | hasanāmupamantriṇaḥ |
śepo | romaṇvantau | bhedau | vārinmaṇḍūkecchatīndrāyendo | pari | srava |
śaryaṇāvati | somamindraḥ | pibatu | vṛtrahā |
balaṁ | dadhānātmani | kariṣyanvīryaṁ | mahadindrāyendo | pari | srava |
ā | pavasva | diśāṁ | patārjīkātsoma | mīḍhvaḥ |
ṛtavākena | satyena | śraddhayā | tapasā | sutendrāyendo | pari | srava |
parjanyavṛddhaṁ | mahiṣaṁ | taṁ | sūryasya | duhitābharat |
taṁ | gandharvāḥ | pratyagṛbhṇantaṁ | some | rasamādadhurindrāyendo | pari | srava |
ṛtaṁ | vadannṛtadyumna | satyaṁ | vadantsatyakarman |
śraddhāṁ | vadantsoma | rājandhātrā | soma | pariṣkṛtendrāyendo | pari | srava |
satyamugrasya | bṛhataḥ | saṁ | sravanti | saṁsravāḥ |
saṁ | yanti | rasino | rasāḥ | punāno | brahmaṇā | harendrāyendo | pari | srava |
yatra | brahmā | pavamāna | chandasyāṁ | vācaṁ | vadan |
grāvṇā | some | mahīyate | somenānandaṁ | janayannindrāyendo | pari | srava |
yatra | jyotirajasraṁ | yasmim̐lloke | svarhitam |
tasminmāṁ | dhehi | pavamānāmṛte | loke | akṣitendrāyendo | pari | srava |
yatra | rājā | vaivasvato | yatrāvarodhanaṁ | divaḥ |
yatrāmūryahvatīrāpastatra | māmamṛtaṁ | kṛdhīndrāyendo | pari | srava |
yatrānukāmaṁ | caraṇaṁ | trināke | tridive | divaḥ |
lokā | yatra | jyotiṣmantastatra | māmamṛtaṁ | kṛdhīndrāyendo | pari | srava |
yatra | kāmā | nikāmāśca | yatra | bradhnasya | viṣṭapam |
svadhā | ca | yatra | tṛptiśca | tatra | māmamṛtaṁ | kṛdhīndrāyendo | pari | srava |
yatrānandāśca | modāśca | mudaḥ | pramudāsate |
kāmasya | yatrāptāḥ | kāmāstatra | māmamṛtaṁ | kṛdhīndrāyendo | pari | srava |
yendoḥ | pavamānasyānu | dhāmānyakramīt |
tamāhuḥ | suprajeti | yaste | somāvidhanmanendrāyendo | pari | srava |
ṛṣe | mantrakṛtāṁ | stomaiḥ | kaśyapodvardhayangiraḥ |
somaṁ | namasya | rājānaṁ | yo | jajñe | vīrudhāṁ | patirindrāyendo | pari | srava |
sapta | diśo | nānāsūryāḥ | sapta | hotāra | ṛtvijaḥ |
devādityā | ye | sapta | tebhiḥ | somābhi | rakṣa | nendrāyendo | pari | srava |
yatte | rājañchṛtaṁ | havistena | somābhi | rakṣa | naḥ |
arātīvā | mā | nastārīnmo | ca | naḥ | kiṁ | canāmamadindrāyendo | pari | srava |
agre | bṛhannuṣasāmūrdhvo | asthānnirjaganvāntamaso | jyotiṣāgāt |
agnirbhānunā | ruśatā | svaṅgā | jāto | viśvā | sadmānyaprāḥ |
sa | jāto | garbho | asi | rodasyoragne | cārurvibhṛtauṣadhīṣu |
citraḥ | śiśuḥ | pari | tamāṁsyaktūnpra | mātṛbhyo | adhi | kanikradadgāḥ |
viṣṇuritthā | paramamasya | vidvāñjāto | bṛhannabhi | pāti | tṛtīyam |
āsā | yadasya | payo | akrata | svaṁ | sacetaso | abhyarcantyatra |
ato | tvā | pitubhṛto | janitrīrannāvṛdhaṁ | prati | carantyannaiḥ |
teṁ | pratyeṣi | punaranyarūpāsi | tvaṁ | vikṣu | mānuṣīṣu | hotā |
hotāraṁ | citrarathamadhvarasya | yajñasyayajñasya | ketuṁ | ruśantam |
pratyardhiṁ | devasyadevasya | mahnā | śriyā | tvagnimatithiṁ | janānām |
sa | tu | vastrāṇyadha | peśanāni | vasāno | agnirnābhā | pṛthivyāḥ |
aruṣo | jātaḥ | padeḻāyāḥ | purohito | rājanyakṣīha | devān |
ā | hi | dyāvāpṛthivī | agnobhe | sadā | putro | na | mātarā | tatantha |
pra | yāhyacchośato | yaviṣṭhāthā | vaha | sahasyeha | devān |
piprīhi | devām̐ | uśato | yaviṣṭha | vidvām̐ | ṛtūm̐rṛtupate | yajeha |
ye | daivyā | ṛtvijastebhiragne | tvaṁ | hotṝṇāmasyāyajiṣṭhaḥ |
veṣi | hotramuta | potraṁ | janānāṁ | mandhātāsi | draviṇodā | ṛtāvā |
svāhā | vayaṁ | kṛṇavāmā | havīṁṣi | devo | devānyajatvagnirarhan |
ā | devānāmapi | panthāmaganma | yacchaknavāma | tadanu | pravoḻhum |
agnirvidvāntsa | yajātsedu | hotā | so | adhvarāntsa | ṛtūnkalpayāti |
yadvo | vayaṁ | pramināma | vratāni | viduṣāṁ | devāviduṣṭarāsaḥ |
agniṣṭadviśvamā | pṛṇāti | vidvānyebhirdevām̐ | ṛtubhiḥ | kalpayāti |
yatpākatrā | manasā | dīnadakṣā | na | yajñasya | manvate | martyāsaḥ |
agniṣṭaddhotā | kratuvidvijānanyajiṣṭho | devām̐ | ṛtuśo | yajāti |
viśveṣāṁ | hyadhvarāṇāmanīkaṁ | citraṁ | ketuṁ | janitā | tvā | jajāna |
sā | yajasva | nṛvatīranu | kṣāḥ | spārheṣaḥ | kṣumatīrviśvajanyāḥ |
yaṁ | tvā | dyāvāpṛthivī | yaṁ | tvāpastvaṣṭā | yaṁ | tvā | sujanimā | jajāna |
panthāmanu | pravidvānpitṛyāṇaṁ | dyumadagne | samidhāno | vi | bhāhi |
ino | rājannaratiḥ | samiddho | raudro | dakṣāya | suṣumām̐ | adarśi |
cikidvi | bhāti | bhāsā | bṛhatāsiknīmeti | ruśatīmapājan |
kṛṣṇāṁ | yadenīmabhi | varpasā | bhūjjanayanyoṣāṁ | bṛhataḥ | piturjām |
ūrdhvaṁ | bhānuṁ | sūryasya | stabhāyandivo | vasubhiraratirvi | bhāti |
bhadro | bhadrayā | sacamānāgātsvasāraṁ | jāro | abhyeti | paścāt |
supraketairdyubhiragnirvitiṣṭhanruśadbhirvarṇairabhi | rāmamasthāt |
asya | yāmāso | bṛhato | na | vagnūnindhānāgneḥ | sakhyuḥ | śivasya |
īḍyasya | vṛṣṇo | bṛhataḥ | svāso | bhāmāso | yāmannaktavaścikitre |
svanā | na | yasya | bhāmāsaḥ | pavante | rocamānasya | bṛhataḥ | sudivaḥ |
jyeṣṭhebhiryastejiṣṭhaiḥ | krīḻumadbhirvarṣiṣṭhebhirbhānubhirnakṣati | dyām |
asya | śuṣmāso | dadṛśānapaverjehamānasya | svanayanniyudbhiḥ |
pratnebhiryo | ruśadbhirdevatamo | vi | rebhadbhiraratirbhāti | vibhvā |
sā | vakṣi | mahi | nā | ca | satsi | divaspṛthivyoraratiryuvatyoḥ |
agniḥ | sutukaḥ | sutukebhiraśvai | rabhasvadbhī | rabhasvām̐ | eha | gamyāḥ |
pra | te | yakṣi | pra | teyarmi | manma | bhuvo | yathā | vandyo | no | haveṣu |
dhanvanniva | prapāsi | tvamagneyakṣave | pūrave | pratna | rājan |
yaṁ | tvā | janāso | abhi | saṁcaranti | gāvoṣṇamiva | vrajaṁ | yaviṣṭha |
dūto | devānāmasi | martyānāmantarmahām̐ścarasi | rocanena |
śiśuṁ | na | tvā | jenyaṁ | vardhayantī | mātā | bibharti | sacanasyamānā |
dhanoradhi | pravatā | yāsi | haryañjigīṣase | paśurivāvasṛṣṭaḥ |
mūrāmūra | na | vayaṁ | cikitvo | mahitvamagne | tvamaṅga | vitse |
śaye | vavriścarati | jihvayādanrerihyate | yuvatiṁ | viśpatiḥ | san |
kūcijjāyate | sanayāsu | navyo | vane | tasthau | palito | dhūmaketuḥ |
asnātāpo | vṛṣabho | na | pra | veti | sacetaso | yaṁ | praṇayanta | martāḥ |
tanūtyajeva | taskarā | vanargū | raśanābhirdaśabhirabhyadhītām |
iyaṁ | te | agne | navyasī | manīṣā | yukṣvā | rathaṁ | na | śucayadbhiraṅgaiḥ |
brahma | ca | te | jātavedo | namaśceyaṁ | ca | gīḥ | sadamidvardhanī | bhūt |
rakṣā | ṇo | agne | tanayāni | tokā | rakṣota | nastanvo | aprayucchan |
ekaḥ | samudro | dharuṇo | rayīṇāmasmaddhṛdo | bhūrijanmā | vi | caṣṭe |
siṣaktyūdharniṇyorupasthotsasya | madhye | nihitaṁ | padaṁ | veḥ |
samānaṁ | nīḻaṁ | vṛṣaṇo | vasānāḥ | saṁ | jagmire | mahiṣārvatībhiḥ |
ṛtasya | padaṁ | kavayo | ni | pānti | guhā | nāmāni | dadhire | parāṇi |
ṛtāyinī | māyinī | saṁ | dadhāte | mitvā | śiśuṁ | jajñaturvardhayantī |
viśvasya | nābhiṁ | carato | dhruvasya | kaveścittantuṁ | manasā | viyantaḥ |
ṛtasya | hi | vartanayaḥ | sujātamiṣo | vājāya | pradivaḥ | sacante |
adhīvāsaṁ | rodasī | vāvasāne | ghṛtairannairvāvṛdhāte | madhūnām |
sapta | svasṝraruṣīrvāvaśāno | vidvānmadhvojjabhārā | dṛśe | kam |
antaryeme | antarikṣe | purājecchanvavrimavidatpūṣaṇasya |
sapta | maryādāḥ | kavayastatakṣustāsāmekāmidabhyaṁhuro | gāt |
āyorha | skambhopamasya | nīḻe | pathāṁ | visarge | dharuṇeṣu | tasthau |
asacca | sacca | parame | vyomandakṣasya | janmannaditerupasthe |
agnirha | naḥ | prathamajā | ṛtasya | pūrvāyuni | vṛṣabhaśca | dhenuḥ |
ayaṁ | sa | yasya | śarmannavobhiragneredhate | jaritābhiṣṭau |
jyeṣṭhebhiryo | bhānubhirṛṣūṇāṁ | paryeti | parivīto | vibhāvā |
yo | bhānubhirvibhāvā | vibhātyagnirdevebhirṛtāvājasraḥ |
ā | yo | vivāya | sakhyā | sakhibhyo'parihvṛto | atyo | na | saptiḥ |
īśe | yo | viśvasyā | devavīterīśe | viśvāyuruṣaso | vyuṣṭau |
ā | yasminmanā | havīṁṣyagnāvariṣṭarathaḥ | skabhnāti | śūṣaiḥ |
śūṣebhirvṛdho | juṣāṇo | arkairdevām̐ | acchā | raghupatvā | jigāti |
mandro | hotā | sa | juhvā | yajiṣṭhaḥ | saṁmiślo | agnirā | jigharti | devān |
tamusrāmindraṁ | na | rejamānamagniṁ | gīrbhirnamobhirā | kṛṇudhvam |
ā | yaṁ | viprāso | matibhirgṛṇanti | jātavedasaṁ | juhvaṁ | sahānām |
saṁ | yasminviśvā | vasūni | jagmurvāje | nāśvāḥ | saptīvantaivaiḥ |
asme | ūtīrindravātatamārvācīnā | agnā | kṛṇuṣva |
adhā | hyagne | mahnā | niṣadyā | sadyo | jajñāno | havyo | babhūtha |
taṁ | te | devāso | anu | ketamāyannadhāvardhanta | prathamāsomāḥ |
svasti | no | divo | agne | pṛthivyā | viśvāyurdhehi | yajathāya | deva |
sacemahi | tava | dasma | praketairuruṣyā | ṇorubhirdeva | śaṁsaiḥ |
imāgne | matayastubhyaṁ | jātā | gobhiraśvairabhi | gṛṇanti | rādhaḥ |
yadā | te | marto | anu | bhogamānaḍvaso | dadhāno | matibhiḥ | sujāta |
agniṁ | manye | pitaramagnimāpimagniṁ | bhrātaraṁ | sadamitsakhāyam |
agneranīkaṁ | bṛhataḥ | saparyaṁ | divi | śukraṁ | yajataṁ | sūryasya |
sidhrāgne | dhiyo | asme | sanutrīryaṁ | trāyase | damā | nityahotā |
ṛtāvā | sa | rohidaśvaḥ | purukṣurdyubhirasmāhabhirvāmamastu |
dyubhirhitaṁ | mitramiva | prayogaṁ | pratnamṛtvijamadhvarasya | jāram |
bāhubhyāmagnimāyavo'jananta | vikṣu | hotāraṁ | nyasādayanta |
svayaṁ | yajasva | divi | deva | devānkiṁ | te | pākaḥ | kṛṇavadapracetāḥ |
yathāyaja | ṛtubhirdeva | devānevā | yajasva | tanvaṁ | sujāta |
bhavā | no | agne'vitota | gopā | bhavā | vayaskṛduta | no | vayodhāḥ |
rāsvā | ca | naḥ | sumaho | havyadātiṁ | trāsvota | nastanvo | aprayucchan |
pra | ketunā | bṛhatā | yātyagnirā | rodasī | vṛṣabho | roravīti |
divaścidantām̐ | upamām̐ | udānaḻapāmupasthe | mahiṣo | vavardha |
mumoda | garbho | vṛṣabhaḥ | kakudmānasremā | vatsaḥ | śimīvām̐ | arāvīt |
sa | devatātyudyatāni | kṛṇvantsveṣu | kṣayeṣu | prathamo | jigāti |
ā | yo | mūrdhānaṁ | pitrorarabdha | nyadhvare | dadhire | sūro | arṇaḥ |
asya | patmannaruṣīraśvabudhnā | ṛtasya | yonau | tanvo | juṣanta |
uṣaüṣo | hi | vaso | agrameṣi | tvaṁ | yamayorabhavo | vibhāvā |
ṛtāya | sapta | dadhiṣe | padāni | janayanmitraṁ | tanve | svāyai |
bhuvaścakṣurmaha | ṛtasya | gopā | bhuvo | varuṇo | yadṛtāya | veṣi |
bhuvo | apāṁ | napājjātavedo | bhuvo | dūto | yasya | havyaṁ | jujoṣaḥ |
bhuvo | yajñasya | rajasaśca | netā | yatrā | niyudbhiḥ | sacase | śivābhiḥ |
divi | mūrdhānaṁ | dadhiṣe | svarṣāṁ | jihvāmagne | cakṛṣe | havyavāham |
asya | tritaḥ | kratunā | vavre | antaricchandhītiṁ | piturevaiḥ | parasya |
sacasyamānaḥ | pitrorupasthe | jāmi | bruvāṇāyudhāni | veti |
sa | pitryāṇyāyudhāni | vidvānindreṣitāptyo | abhyayudhyat |
triśīrṣāṇaṁ | saptaraśmiṁ | jaghanvāntvāṣṭrasya | cinniḥ | sasṛje | trito | gāḥ |
bhūrīdindrodinakṣantamojo'vābhinatsatpatirmanyamānam |
tvāṣṭrasya | cidviśvarūpasya | gonāmācakrāṇastrīṇi | śīrṣā | parā | vark |
āpo | hi | ṣṭhā | mayobhuvastā | norje | dadhātana |
mahe | raṇāya | cakṣase |
yo | vaḥ | śivatamo | rasastasya | bhājayateha | naḥ |
uśatīriva | mātaraḥ |
tasmāraṁ | gamāma | vo | yasya | kṣayāya | jinvatha |
āpo | janayathā | ca | naḥ |
śaṁ | no | devīrabhiṣṭayāpo | bhavantu | pītaye |
śaṁ | yorabhi | sravantu | naḥ |
īśānā | vāryāṇāṁ | kṣayantīścarṣaṇīnām |
apo | yācāmi | bheṣajam |
apsu | me | somo | abravīdantarviśvāni | bheṣajā |
agniṁ | ca | viśvaśaṁbhuvam |
āpaḥ | pṛṇīta | bheṣajaṁ | varūthaṁ | tanve | mama |
jyokca | sūryaṁ | dṛśe |
idamāpaḥ | pra | vahata | yatkiṁ | ca | duritaṁ | mayi |
yadvāhamabhidudroha | yadvā | śepotānṛtam |
āpo | adyānvacāriṣaṁ | rasena | samagasmahi |
payasvānagnā | gahi | taṁ | mā | saṁ | sṛja | varcasā |
o | citsakhāyaṁ | sakhyā | vavṛtyāṁ | tiraḥ | purū | cidarṇavaṁ | jaganvān |
piturnapātamā | dadhīta | vedhādhi | kṣami | prataraṁ | dīdhyānaḥ |
na | te | sakhā | sakhyaṁ | vaṣṭyetatsalakṣmā | yadviṣurūpā | bhavāti |
mahasputrāso | asurasya | vīrā | divo | dhartārorviyā | pari | khyan |
uśanti | ghā | te | amṛtāsaitadekasya | cittyajasaṁ | martyasya |
ni | te | mano | manasi | dhāyyasme | janyuḥ | patistanvamā | viviśyāḥ |
na | yatpurā | cakṛmā | kaddha | nūnamṛtā | vadanto | anṛtaṁ | rapema |
gandharvo | apsvapyā | ca | yoṣā | sā | no | nābhiḥ | paramaṁ | jāmi | tannau |
garbhe | nu | nau | janitā | daṁpatī | kardevastvaṣṭā | savitā | viśvarūpaḥ |
nakirasya | pra | minanti | vratāni | veda | nāvasya | pṛthivī | uta | dyauḥ |
ko | asya | veda | prathamasyāhnaḥ | keṁ | dadarśa | keha | pra | vocat |
bṛhanmitrasya | varuṇasya | dhāma | kadu | bravāhano | vīcyā | nṝn |
yamasya | mā | yamyaṁ | kāmāgantsamāne | yonau | sahaśeyyāya |
jāyeva | patye | tanvaṁ | riricyāṁ | vi | cidvṛheva | rathyeva | cakrā |
na | tiṣṭhanti | na | ni | miṣantyete | devānāṁ | spaśeha | ye | caranti |
anyena | madāhano | yāhi | tūyaṁ | tena | vi | vṛha | rathyeva | cakrā |
rātrībhirasmāhabhirdaśasyetsūryasya | cakṣurmuhurunmimīyāt |
divā | pṛthivyā | mithunā | sabandhū | yamīryamasya | bibhṛyādajāmi |
ā | ghā | tā | gacchānuttarā | yugāni | yatra | jāmayaḥ | kṛṇavannajāmi |
upa | barbṛhi | vṛṣabhāya | bāhumanyamicchasva | subhage | patiṁ | mat |
kiṁ | bhrātāsadyadanāthaṁ | bhavāti | kimu | svasā | yannirṛtirnigacchāt |
kāmamūtā | bahvetadrapāmi | tanvā | me | tanvaṁ | saṁ | pipṛgdhi |
na | vo | te | tanvā | tanvaṁ | saṁ | papṛcyāṁ | pāpamāhuryaḥ | svasāraṁ | nigacchāt |
anyena | matpramudaḥ | kalpayasva | na | te | bhrātā | subhage | vaṣṭyetat |
bato | batāsi | yama | naiva | te | mano | hṛdayaṁ | cāvidāma |
anyā | kila | tvāṁ | kakṣyeva | yuktaṁ | pari | ṣvajāte | libujeva | vṛkṣam |
anyamū | ṣu | tvaṁ | yamyanyo | tvāṁ | pari | ṣvajāte | libujeva | vṛkṣam |
tasya | vā | tvaṁ | manecchā | sa | vā | tavādhā | kṛṇuṣva | saṁvidaṁ | subhadrām |
vṛṣā | vṛṣṇe | duduhe | dohasā | divaḥ | payāṁsi | yahvo | aditeradābhyaḥ |
viśvaṁ | sa | veda | varuṇo | yathā | dhiyā | sa | yajñiyo | yajatu | yajñiyām̐ | ṛtūn |
rapadgandharvīrapyā | ca | yoṣaṇā | nadasya | nāde | pari | pātu | me | manaḥ |
iṣṭasya | madhye | aditirni | dhātu | no | bhrātā | no | jyeṣṭhaḥ | prathamo | vi | vocati |
so | cinnu | bhadrā | kṣumatī | yaśasvatyuṣovāsa | manave | svarvatī |
yadīmuśantamuśatāmanu | kratumagniṁ | hotāraṁ | vidathāya | jījanan |
adha | tyaṁ | drapsaṁ | vibhvaṁ | vicakṣaṇaṁ | virābharadiṣitaḥ | śyeno | adhvare |
yadī | viśo | vṛṇate | dasmamāryāgniṁ | hotāramadha | dhīrajāyata |
sadāsi | raṇvo | yavaseva | puṣyate | hotrābhiragne | manuṣaḥ | svadhvaraḥ |
viprasya | vā | yacchaśamānokthyaṁ | vājaṁ | sasavām̐ | upayāsi | bhūribhiḥ |
udīraya | pitarā | jārā | bhagamiyakṣati | haryato | hṛtteṣyati |
vivakti | vahniḥ | svapasyate | makhastaviṣyate | asuro | vepate | matī |
yaste | agne | sumatiṁ | marto | akṣatsahasaḥ | sūno | ati | sa | pra | śṛṇve |
iṣaṁ | dadhāno | vahamāno | aśvairā | sa | dyumām̐ | amavānbhūṣati | dyūn |
yadagnaiṣā | samitirbhavāti | devī | deveṣu | yajatā | yajatra |
ratnā | ca | yadvibhajāsi | svadhāvo | bhāgaṁ | no | atra | vasumantaṁ | vītāt |
śrudhī | no | agne | sadane | sadhasthe | yukṣvā | rathamamṛtasya | dravitnum |
ā | no | vaha | rodasī | devaputre | mākirdevānāmapa | bhūriha | syāḥ |
dyāvā | ha | kṣāmā | prathame | ṛtenābhiśrāve | bhavataḥ | satyavācā |
devo | yanmartānyajathāya | kṛṇvantsīdaddhotā | pratyaṅsvamasuṁ | yan |
devo | devānparibhūrṛtena | vahā | no | havyaṁ | prathamaścikitvān |
dhūmaketuḥ | samidhā | bhāṛjīko | mandro | hotā | nityo | vācā | yajīyān |
svāvṛgdevasyāmṛtaṁ | yadī | gorato | jātāso | dhārayantorvī |
viśve | devānu | tatte | yajurgurduhe | yadenī | divyaṁ | ghṛtaṁ | vāḥ |
arcāmi | vāṁ | vardhāyāpo | ghṛtasnū | dyāvābhūmī | śṛṇutaṁ | rodasī | me |
ahā | yaddyāvo'sunītimayanmadhvā | no | atra | pitarā | śiśītām |
kiṁ | svinno | rājā | jagṛhe | kadasyāti | vrataṁ | cakṛmā | ko | vi | veda |
mitraściddhi | ṣmā | juhurāṇo | devāñchloko | na | yātāmapi | vājo | asti |
durmantvatrāmṛtasya | nāma | salakṣmā | yadviṣurūpā | bhavāti |
yamasya | yo | manavate | sumantvagne | tamṛṣva | pāhyaprayucchan |
yasmindevā | vidathe | mādayante | vivasvataḥ | sadane | dhārayante |
sūrye | jyotiradadhurmāsyaktūnpari | dyotaniṁ | carato | ajasrā |
yasmindevā | manmani | saṁcarantyapīcye | na | vayamasya | vidma |
mitro | no | atrāditiranāgāntsavitā | devo | varuṇāya | vocat |
śrudhī | no | agne | sadane | sadhasthe | yukṣvā | rathamamṛtasya | dravitnum |
ā | no | vaha | rodasī | devaputre | mākirdevānāmapa | bhūriha | syāḥ |
yuje | vāṁ | brahma | pūrvyaṁ | namobhirvi | ślokaitu | pathyeva | sūreḥ |
śṛṇvantu | viśve | amṛtasya | putrā | ye | dhāmāni | divyāni | tasthuḥ |
yame | iva | yatamāne | yadaitaṁ | pra | vāṁ | bharanmānuṣā | devayantaḥ |
ā | sīdataṁ | svamu | lokaṁ | vidāne | svāsasthe | bhavatamindave | naḥ |
pañca | padāni | rupo | anvarohaṁ | catuṣpadīmanvemi | vratena |
akṣareṇa | prati | mimaitāmṛtasya | nābhāvadhi | saṁ | punāmi |
devebhyaḥ | kamavṛṇīta | mṛtyuṁ | prajāyai | kamamṛtaṁ | nāvṛṇīta |
bṛhaspatiṁ | yajñamakṛṇvata | ṛṣiṁ | priyāṁ | yamastanvaṁ | prārirecīt |
sapta | kṣaranti | śiśave | marutvate | pitre | putrāso | apyavīvatannṛtam |
ubhe | idasyobhayasya | rājatobhe | yatete | ubhayasya | puṣyataḥ |
pareyivāṁsaṁ | pravato | mahīranu | bahubhyaḥ | panthāmanupaspaśānam |
vaivasvataṁ | saṁgamanaṁ | janānāṁ | yamaṁ | rājānaṁ | haviṣā | duvasya |
yamo | no | gātuṁ | prathamo | viveda | naiṣā | gavyūtirapabhartavo |
yatrā | naḥ | pūrve | pitaraḥ | pareyurenā | jajñānāḥ | pathyānu | svāḥ |
mātalī | kavyairyamo | aṅgirobhirbṛhaspatirṛkvabhirvāvṛdhānaḥ |
yām̐śca | devā | vāvṛdhurye | ca | devāntsvāhānye | svadhayānye | madanti |
imaṁ | yama | prastaramā | hi | sīdāṅgirobhiḥ | pitṛbhiḥ | saṁvidānaḥ |
ā | tvā | mantrāḥ | kaviśastā | vahantvenā | rājanhaviṣā | mādayasva |
aṅgirobhirā | gahi | yajñiyebhiryama | vairūpairiha | mādayasva |
vivasvantaṁ | huve | yaḥ | pitā | te'sminyajñe | barhiṣyā | niṣadya |
aṅgiraso | naḥ | pitaro | navagvātharvāṇo | bhṛgavaḥ | somyāsaḥ |
teṣāṁ | vayaṁ | sumatau | yajñiyānāmapi | bhadre | saumanase | syāma |
prehi | prehi | pathibhiḥ | pūrvyebhiryatrā | naḥ | pūrve | pitaraḥ | pareyuḥ |
ubhā | rājānā | svadhayā | madantā | yamaṁ | paśyāsi | varuṇaṁ | ca | devam |
saṁ | gacchasva | pitṛbhiḥ | saṁ | yameneṣṭāpūrtena | parame | vyoman |
hitvāyāvadyaṁ | punarastamehi | saṁ | gacchasva | tanvā | suvarcāḥ |
apeta | vīta | vi | ca | sarpatāto'smaitaṁ | pitaro | lokamakran |
ahobhiradbhiraktubhirvyaktaṁ | yamo | dadātyavasānamasmai |
ati | drava | sārameyau | śvānau | caturakṣau | śabalau | sādhunā | pathā |
athā | pitṝntsuvidatrām̐ | upehi | yamena | ye | sadhamādaṁ | madanti |
yau | te | śvānau | yama | rakṣitārau | caturakṣau | pathirakṣī | nṛcakṣasau |
tābhyāmenaṁ | pari | dehi | rājantsvasti | cāsmānamīvaṁ | ca | dhehi |
urūṇasāvasutṛpodumbalau | yamasya | dūtau | carato | janām̐ | anu |
tāvasmabhyaṁ | dṛśaye | sūryāya | punardātāmasumadyeha | bhadram |
yamāya | somaṁ | sunuta | yamāya | juhutā | haviḥ |
yamaṁ | ha | yajño | gacchatyagnidūto | araṁkṛtaḥ |
yamāya | ghṛtavaddhavirjuhota | pra | ca | tiṣṭhata |
sa | no | deveṣvā | yamaddīrghamāyuḥ | pra | jīvase |
yamāya | madhumattamaṁ | rājñe | havyaṁ | juhotana |
idaṁ | nama | ṛṣibhyaḥ | pūrvajebhyaḥ | pūrvebhyaḥ | pathikṛdbhyaḥ |
trikadrukebhiḥ | patati | ṣaḻurvīrekamidbṛhat |
triṣṭubgāyatrī | chandāṁsi | sarvā | tā | yamāhitā |
udīratāmavarotparāsa | unmadhyamāḥ | pitaraḥ | somyāsaḥ |
asuṁ | yeyuravṛkā | ṛtajñāste | no'vantu | pitaro | haveṣu |
idaṁ | pitṛbhyo | namo | astvadya | ye | pūrvāso | yoparāsa | īyuḥ |
ye | pārthive | rajasyā | niṣattā | ye | vā | nūnaṁ | suvṛjanāsu | vikṣu |
āhaṁ | pitṝntsuvidatrām̐ | avitsi | napātaṁ | ca | vikramaṇaṁ | ca | viṣṇoḥ |
barhiṣado | ye | svadhayā | sutasya | bhajanta | pitvastehāgamiṣṭhāḥ |
barhiṣadaḥ | pitarotyarvāgimā | vo | havyā | cakṛmā | juṣadhvam |
tā | gatāvasā | śaṁtamenāthā | naḥ | śaṁ | yorarapo | dadhāta |
upahūtāḥ | pitaraḥ | somyāso | barhiṣyeṣu | nidhiṣu | priyeṣu |
tā | gamantu | teha | śruvantvadhi | bruvantu | te'vantvasmān |
ācyā | jānu | dakṣiṇato | niṣadyemaṁ | yajñamabhi | gṛṇīta | viśve |
mā | hiṁsiṣṭa | pitaraḥ | kena | cinno | yadvāgaḥ | puruṣatā | karāma |
āsīnāso | aruṇīnāmupasthe | rayiṁ | dhatta | dāśuṣe | martyāya |
putrebhyaḥ | pitarastasya | vasvaḥ | pra | yacchata | tehorjaṁ | dadhāta |
ye | naḥ | pūrve | pitaraḥ | somyāso'nūhire | somapīthaṁ | vasiṣṭhāḥ |
tebhiryamaḥ | saṁrarāṇo | havīṁṣyuśannuśadbhiḥ | pratikāmamattu |
ye | tātṛṣurdevatrā | jehamānā | hotrāvidaḥ | stomataṣṭāso | arkaiḥ |
āgne | yāhi | suvidatrebhirarvāñtsatyaiḥ | kavyaiḥ | pitṛbhirgharmasadbhiḥ |
ye | satyāso | havirado | haviṣpendreṇa | devaiḥ | sarathaṁ | dadhānāḥ |
āgne | yāhi | sahasraṁ | devavandaiḥ | paraiḥ | pūrvaiḥ | pitṛbhirgharmasadbhiḥ |
agniṣvāttāḥ | pitaraiha | gacchata | sadaḥsadaḥ | sadata | supraṇītayaḥ |
attā | havīṁṣi | prayatāni | barhiṣyathā | rayiṁ | sarvavīraṁ | dadhātana |
tvamagneḻito | jātavedo'vāḍḍhavyāni | surabhīṇi | kṛtvī |
prādāḥ | pitṛbhyaḥ | svadhayā | te | akṣannaddhi | tvaṁ | deva | prayatā | havīṁṣi |
ye | ceha | pitaro | ye | ca | neha | yām̐śca | vidma | yām̐ | u | ca | na | pravidma |
tvaṁ | vettha | yati | te | jātavedaḥ | svadhābhiryajñaṁ | sukṛtaṁ | juṣasva |
ye | agnidagdhā | ye | anagnidagdhā | madhye | divaḥ | svadhayā | mādayante |
tebhiḥ | svarāḻasunītimetāṁ | yathāvaśaṁ | tanvaṁ | kalpayasva |
mainamagne | vi | daho | mābhi | śoco | māsya | tvacaṁ | cikṣipo | mā | śarīram |
yadā | śṛtaṁ | kṛṇavo | jātavedo'themenaṁ | pra | hiṇutātpitṛbhyaḥ |
śṛtaṁ | yadā | karasi | jātavedo'themenaṁ | pari | dattātpitṛbhyaḥ |
yadā | gacchātyasunītimetāmathā | devānāṁ | vaśanīrbhavāti |
sūryaṁ | cakṣurgacchatu | vātamātmā | dyāṁ | ca | gaccha | pṛthivīṁ | ca | dharmaṇā |
apo | vā | gaccha | yadi | tatra | te | hitamoṣadhīṣu | prati | tiṣṭhā | śarīraiḥ |
ajo | bhāgastapasā | taṁ | tapasva | taṁ | te | śocistapatu | taṁ | te | arciḥ |
yāste | śivāstanvo | jātavedastābhirvahainaṁ | sukṛtāmu | lokam |
ava | sṛja | punaragne | pitṛbhyo | yastāhutaścarati | svadhābhiḥ |
āyurvasānopa | vetu | śeṣaḥ | saṁ | gacchatāṁ | tanvā | jātavedaḥ |
yatte | kṛṣṇaḥ | śakunātutoda | pipīlaḥ | sarpota | vā | śvāpadaḥ |
agniṣṭadviśvādagadaṁ | kṛṇotu | somaśca | yo | brāhmaṇām̐ | āviveśa |
agnervarma | pari | gobhirvyayasva | saṁ | prorṇuṣva | pīvasā | medasā | ca |
nettvā | dhṛṣṇurharasā | jarhṛṣāṇo | dadhṛgvidhakṣyanparyaṅkhayāte |
imamagne | camasaṁ | mā | vi | jihvaraḥ | priyo | devānāmuta | somyānām |
eṣa | yaścamaso | devapānastasmindevāmṛtā | mādayante |
kravyādamagniṁ | pra | hiṇomi | dūraṁ | yamarājño | gacchatu | ripravāhaḥ |
ihaivāyamitaro | jātavedā | devebhyo | havyaṁ | vahatu | prajānan |
yo | agniḥ | kravyātpraviveśa | vo | gṛhamimaṁ | paśyannitaraṁ | jātavedasam |
taṁ | harāmi | pitṛyajñāya | devaṁ | sa | gharmaminvātparame | sadhasthe |
yo | agniḥ | kravyavāhanaḥ | pitṝnyakṣadṛtāvṛdhaḥ |
predu | havyāni | vocati | devebhyaśca | pitṛbhyā |
uśantastvā | ni | dhīmahyuśantaḥ | samidhīmahi |
uśannuśatā | vaha | pitṝnhaviṣe | attave |
yaṁ | tvamagne | samadahastamu | nirvāpayā | punaḥ |
kiyāmbvatra | rohatu | pākadūrvā | vyalkaśā |
śītike | śītikāvati | hlādike | hlādikāvati |
maṇḍūkyā | su | saṁ | gamemaṁ | svagniṁ | harṣaya |
tvaṣṭā | duhitre | vahatuṁ | kṛṇotītīdaṁ | viśvaṁ | bhuvanaṁ | sameti |
yamasya | mātā | paryuhyamānā | maho | jāyā | vivasvato | nanāśa |
apāgūhannamṛtāṁ | martyebhyaḥ | kṛtvī | savarṇāmadadurvivasvate |
utāśvināvabharadyattadāsīdajahādu | dvā | mithunā | saraṇyūḥ |
pūṣā | tvetaścyāvayatu | pra | vidvānanaṣṭapaśurbhuvanasya | gopāḥ |
sa | tvaitebhyaḥ | pari | dadatpitṛbhyo'gnirdevebhyaḥ | suvidatriyebhyaḥ |
āyurviśvāyuḥ | pari | pāsati | tvā | pūṣā | tvā | pātu | prapathe | purastāt |
yatrāsate | sukṛto | yatra | te | yayustatra | tvā | devaḥ | savitā | dadhātu |
pūṣemāśā | anu | veda | sarvāḥ | so | asmām̐ | abhayatamena | neṣat |
svastidāghṛṇiḥ | sarvavīro'prayucchanpuraitu | prajānan |
prapathe | pathāmajaniṣṭa | pūṣā | prapathe | divaḥ | prapathe | pṛthivyāḥ |
ubhe | abhi | priyatame | sadhasthe | ā | ca | parā | ca | carati | prajānan |
sarasvatīṁ | devayanto | havante | sarasvatīmadhvare | tāyamāne |
sarasvatīṁ | sukṛto | ahvayanta | sarasvatī | dāśuṣe | vāryaṁ | dāt |
sarasvati | yā | sarathaṁ | yayātha | svadhābhirdevi | pitṛbhirmadantī |
āsadyāsminbarhiṣi | mādayasvānamīveṣa | ā | dhehyasme |
sarasvatīṁ | yāṁ | pitaro | havante | dakṣiṇā | yajñamabhinakṣamāṇāḥ |
sahasrārghamiḻo | atra | bhāgaṁ | rāyaspoṣaṁ | yajamāneṣu | dhehi |
āpo | asmānmātaraḥ | śundhayantu | ghṛtena | no | ghṛtapvaḥ | punantu |
viśvaṁ | hi | ripraṁ | pravahanti | devīrudidābhyaḥ | śucirā | pūtaimi |
drapsaścaskanda | prathamām̐ | anu | dyūnimaṁ | ca | yonimanu | yaśca | pūrvaḥ |
samānaṁ | yonimanu | saṁcarantaṁ | drapsaṁ | juhomyanu | sapta | hotrāḥ |
yaste | drapsaḥ | skandati | yaste | aṁśurbāhucyuto | dhiṣaṇāyopasthāt |
adhvaryorvā | pari | vā | yaḥ | pavitrāttaṁ | te | juhomi | manasā | vaṣaṭkṛtam |
yaste | drapsaḥ | skanno | yaste | aṁśuravaśca | yaḥ | paraḥ | srucā |
ayaṁ | devo | bṛhaspatiḥ | saṁ | taṁ | siñcatu | rādhase |
payasvatīroṣadhayaḥ | payasvanmāmakaṁ | vacaḥ |
apāṁ | payasvaditpayastena | mā | saha | śundhata |
paraṁ | mṛtyo | anu | parehi | panthāṁ | yaste | svetaro | devayānāt |
cakṣuṣmate | śṛṇvate | te | bravīmi | mā | naḥ | prajāṁ | rīriṣo | mota | vīrān |
mṛtyoḥ | padaṁ | yopayanto | yadaita | drāghīyāyuḥ | prataraṁ | dadhānāḥ |
āpyāyamānāḥ | prajayā | dhanena | śuddhāḥ | pūtā | bhavata | yajñiyāsaḥ |
ime | jīvā | vi | mṛtairāvavṛtrannabhūdbhadrā | devahūtirno | adya |
prāñco | agāma | nṛtaye | hasāya | drāghīyāyuḥ | prataraṁ | dadhānāḥ |
imaṁ | jīvebhyaḥ | paridhiṁ | dadhāmi | maiṣāṁ | nu | gādaparo | arthametam |
śataṁ | jīvantu | śaradaḥ | purūcīrantarmṛtyuṁ | dadhatāṁ | parvatena |
yathāhānyanupūrvaṁ | bhavanti | yatha | ṛtava | ṛtubhiryanti | sādhu |
yathā | na | pūrvamaparo | jahātyevā | dhātarāyūṁṣi | kalpayaiṣām |
ā | rohatāyurjarasaṁ | vṛṇānānupūrvaṁ | yatamānā | yati | ṣṭha |
iha | tvaṣṭā | sujanimā | sajoṣā | dīrghamāyuḥ | karati | jīvase | vaḥ |
imā | nārīravidhavāḥ | supatnīrāñjanena | sarpiṣā | saṁ | viśantu |
anaśravo'namīvāḥ | suratnā | rohantu | janayo | yonimagre |
udīrṣva | nāryabhi | jīvalokaṁ | gatāsumetamupa | śeṣaihi |
hastagrābhasya | didhiṣostavedaṁ | patyurjanitvamabhi | saṁ | babhūtha |
dhanurhastādādadāno | mṛtasyāsme | kṣatrāya | varcase | balāya |
atraiva | tvamiha | vayaṁ | suvīrā | viśvāḥ | spṛdho | abhimātīrjayema |
upa | sarpa | mātaraṁ | bhūmimetāmuruvyacasaṁ | pṛthivīṁ | suśevām |
ūrṇamradā | yuvatirdakṣiṇāvataiṣā | tvā | pātu | nirṛterupasthāt |
ucchvañcasva | pṛthivi | mā | ni | bādhathāḥ | sūpāyanāsmai | bhava | sūpavañcanā |
mātā | putraṁ | yathā | sicābhyenaṁ | bhūmorṇuhi |
ucchvañcamānā | pṛthivī | su | tiṣṭhatu | sahasraṁ | mitopa | hi | śrayantām |
te | gṛhāso | ghṛtaścuto | bhavantu | viśvāhāsmai | śaraṇāḥ | santvatra |
utte | stabhnāmi | pṛthivīṁ | tvatparīmaṁ | logaṁ | nidadhanmo | ahaṁ | riṣam |
etāṁ | sthūṇāṁ | pitaro | dhārayantu | te'trā | yamaḥ | sādanā | te | minotu |
pratīcīne | māmahanīṣvāḥ | parṇamivā | dadhuḥ |
pratīcīṁ | jagrabhā | vācamaśvaṁ | raśanayā | yathā |
ni | vartadhvaṁ | mānu | gātāsmāntsiṣakta | revatīḥ |
agnīṣomā | punarvasū | asme | dhārayataṁ | rayim |
punarenā | ni | vartaya | punarenā | nyā | kuru |
indraiṇā | ni | yacchatvagnirenopājatu |
punaretā | ni | vartantāmasminpuṣyantu | gopatau |
ihaivāgne | ni | dhārayeha | tiṣṭhatu | yā | rayiḥ |
yanniyānaṁ | nyayanaṁ | saṁjñānaṁ | yatparāyaṇam |
āvartanaṁ | nivartanaṁ | yo | gopāpi | taṁ | huve |
yodānaḍvyayanaṁ | yodānaṭ | parāyaṇam |
āvartanaṁ | nivartanamapi | gopā | ni | vartatām |
ā | nivarta | ni | vartaya | punarnendra | gā | dehi |
jīvābhirbhunajāmahai |
pari | vo | viśvato | dadhorjā | ghṛtena | payasā |
ye | devāḥ | ke | ca | yajñiyāste | rayyā | saṁ | sṛjantu | naḥ |
ā | nivartana | vartaya | ni | nivartana | vartaya |
bhūmyāścatasraḥ | pradiśastābhyainā | ni | vartaya |
bhadraṁ | no | api | vātaya | manaḥ |
agnimīḻe | bhujāṁ | yaviṣṭhaṁ | śāsā | mitraṁ | durdharītum |
yasya | dharmantsvarenīḥ | saparyanti | māturūdhaḥ |
yamāsā | kṛpanīḻaṁ | bhāsāketuṁ | vardhayanti |
bhrājate | śreṇidan |
aryo | viśāṁ | gātureti | pra | yadānaḍdivo | antān |
kavirabhraṁ | dīdyānaḥ |
juṣaddhavyā | mānuṣasyordhvastasthāvṛbhvā | yajñe |
minvantsadma | puraiti |
sa | hi | kṣemo | haviryajñaḥ | śruṣṭīdasya | gātureti |
agniṁ | devā | vāśīmantam |
yajñāsāhaṁ | duveṣe'gniṁ | pūrvasya | śevasya |
adreḥ | sūnumāyumāhuḥ |
naro | ye | ke | cāsmadā | viśvette | vāmā | syuḥ |
agniṁ | haviṣā | vardhantaḥ |
kṛṣṇaḥ | śveto'ruṣo | yāmo | asya | bradhna | ṛjrota | śoṇo | yaśasvān |
hiraṇyarūpaṁ | janitā | jajāna |
evā | te | agne | vimado | manīṣāmūrjo | napādamṛtebhiḥ | sajoṣāḥ |
girā | vakṣatsumatīriyāneṣamūrjaṁ | sukṣitiṁ | viśvamābhāḥ |
āgniṁ | na | svavṛktibhirhotāraṁ | tvā | vṛṇīmahe |
yajñāya | stīrṇabarhiṣe | vi | vo | made | śīraṁ | pāvakaśociṣaṁ | vivakṣase |
tvāmu | te | svābhuvaḥ | śumbhantyaśvarādhasaḥ |
veti | tvāmupasecanī | vi | vo | mada | ṛjītiragnāhutirvivakṣase |
tve | dharmāṇāsate | juhūbhiḥ | siñcatīriva |
kṛṣṇā | rūpāṇyarjunā | vi | vo | made | viśvādhi | śriyo | dhiṣe | vivakṣase |
yamagne | manyase | rayiṁ | sahasāvannamartya |
tamā | no | vājasātaye | vi | vo | made | yajñeṣu | citramā | bharā | vivakṣase |
agnirjāto | atharvaṇā | vidadviśvāni | kāvyā |
bhuvaddūto | vivasvato | vi | vo | made | priyo | yamasya | kāmyo | vivakṣase |
tvāṁ | yajñeṣvīḻate'gne | prayatyadhvare |
tvaṁ | vasūni | kāmyā | vi | vo | made | viśvā | dadhāsi | dāśuṣe | vivakṣase |
tvāṁ | yajñeṣvṛtvijaṁ | cārumagne | ni | ṣedire |
ghṛtapratīkaṁ | manuṣo | vi | vo | made | śukraṁ | cetiṣṭhamakṣabhirvivakṣase |
agne | śukreṇa | śociṣoru | prathayase | bṛhat |
abhikrandanvṛṣāyase | vi | vo | made | garbhaṁ | dadhāsi | jāmiṣu | vivakṣase |
kuha | śrutendraḥ | kasminnadya | jane | mitro | na | śrūyate |
ṛṣīṇāṁ | vā | yaḥ | kṣaye | guhā | vā | carkṛṣe | girā |
iha | śrutendro | asme | adya | stave | vajryṛcīṣamaḥ |
mitro | na | yo | janeṣvā | yaśaścakre | asāmyā |
maho | yaspatiḥ | śavaso | asāmyā | maho | nṛmṇasya | tūtujiḥ |
bhartā | vajrasya | dhṛṣṇoḥ | pitā | putramiva | priyam |
yujāno | aśvā | vātasya | dhunī | devo | devasya | vajrivaḥ |
syantā | pathā | virukmatā | sṛjānaḥ | stoṣyadhvanaḥ |
tvaṁ | tyā | cidvātasyāśvāgā | ṛjrā | tmanā | vahadhyai |
yayordevo | na | martyo | yantā | nakirvidāyyaḥ |
adha | gmantośanā | pṛcchate | vāṁ | kadarthā | nā | gṛham |
ā | jagmathuḥ | parākāddivaśca | gmaśca | martyam |
ā | nendra | pṛkṣase'smākaṁ | brahmodyatam |
tattvā | yācāmahe'vaḥ | śuṣṇaṁ | yaddhannamānuṣam |
akarmā | dasyurabhi | no | amanturanyavrato | amānuṣaḥ |
tvaṁ | tasyāmitrahanvadhardāsasya | dambhaya |
tvaṁ | nendra | śūra | śūrairuta | tvotāso | barhaṇā |
purutrā | te | vi | pūrtayo | navanta | kṣoṇayo | yathā |
tvaṁ | tānvṛtrahatye | codayo | nṝnkārpāṇe | śūra | vajrivaḥ |
guhā | yadī | kavīnāṁ | viśāṁ | nakṣatraśavasām |
makṣū | tā | tendra | dānāpnasākṣāṇe | śūra | vajrivaḥ |
yaddha | śuṣṇasya | dambhayo | jātaṁ | viśvaṁ | sayāvabhiḥ |
mākudhryagindra | śūra | vasvīrasme | bhūvannabhiṣṭayaḥ |
vayaṁvayaṁ | tāsāṁ | sumne | syāma | vajrivaḥ |
asme | tā | tendra | santu | satyāhiṁsantīrupaspṛśaḥ |
vidyāma | yāsāṁ | bhujo | dhenūnāṁ | na | vajrivaḥ |
ahastā | yadapadī | vardhata | kṣāḥ | śacībhirvedyānām |
śuṣṇaṁ | pari | pradakṣiṇidviśvāyave | ni | śiśnathaḥ |
pibāpibedindra | śūra | somaṁ | mā | riṣaṇyo | vasavāna | vasuḥ | san |
uta | trāyasva | gṛṇato | maghono | mahaśca | rāyo | revataskṛdhī | naḥ |
yajāmahendraṁ | vajradakṣiṇaṁ | harīṇāṁ | rathyaṁ | vivratānām |
pra | śmaśru | dodhuvadūrdhvathā | bhūdvi | senābhirdayamāno | vi | rādhasā |
harī | nvasya | yā | vane | vide | vasvindro | maghairmaghavā | vṛtrahā | bhuvat |
ṛbhurvāja | ṛbhukṣāḥ | patyate | śavo'va | kṣṇaumi | dāsasya | nāma | cit |
yadā | vajraṁ | hiraṇyamidathā | rathaṁ | harī | yamasya | vahato | vi | sūribhiḥ |
ā | tiṣṭhati | maghavā | sanaśrutendro | vājasya | dīrghaśravasaspatiḥ |
so | cinnu | vṛṣṭiryūthyā | svā | sacām̐ | indraḥ | śmaśrūṇi | haritābhi | pruṣṇute |
ava | veti | sukṣayaṁ | sute | madhūdiddhūnoti | vāto | yathā | vanam |
yo | vācā | vivāco | mṛdhravācaḥ | purū | sahasrāśivā | jaghāna |
tattadidasya | pauṁsyaṁ | gṛṇīmasi | piteva | yastaviṣīṁ | vāvṛdhe | śavaḥ |
stomaṁ | tendra | vimadājījanannapūrvyaṁ | purutamaṁ | sudānave |
vidmā | hyasya | bhojanaminasya | yadā | paśuṁ | na | gopāḥ | karāmahe |
mākirnainā | sakhyā | vi | yauṣustava | cendra | vimadasya | ca | ṛṣeḥ |
vidmā | hi | te | pramatiṁ | deva | jāmivadasme | te | santu | sakhyā | śivāni |
indra | somamimaṁ | piba | madhumantaṁ | camū | sutam |
asme | rayiṁ | ni | dhāraya | vi | vo | made | sahasriṇaṁ | purūvaso | vivakṣase |
tvāṁ | yajñebhirukthairupa | havyebhirīmahe |
śacīpate | śacīnāṁ | vi | vo | made | śreṣṭhaṁ | no | dhehi | vāryaṁ | vivakṣase |
yaspatirvāryāṇāmasi | radhrasya | coditā |
indra | stotṝṇāmavitā | vi | vo | made | dviṣo | naḥ | pāhyaṁhaso | vivakṣase |
yuvaṁ | śakrā | māyāvinā | samīcī | niramanthatam |
vimadena | yadīḻitā | nāsatyā | niramanthatam |
viśve | devākṛpanta | samīcyorniṣpatantyoḥ |
nāsatyāvabruvandevāḥ | punarā | vahatāditi |
madhumanme | parāyaṇaṁ | madhumatpunarāyanam |
tā | no | devā | devatayā | yuvaṁ | madhumataskṛtam |
bhadraṁ | no | api | vātaya | mano | dakṣamuta | kratum |
adhā | te | sakhye | andhaso | vi | vo | made | raṇangāvo | na | yavase | vivakṣase |
hṛdispṛśastāsate | viśveṣu | soma | dhāmasu |
adhā | kāmeme | mama | vi | vo | made | vi | tiṣṭhante | vasūyavo | vivakṣase |
uta | vratāni | soma | te | prāhaṁ | mināmi | pākyā |
adhā | piteva | sūnave | vi | vo | made | mṛḻā | no | abhi | cidvadhādvivakṣase |
samu | pra | yanti | dhītayaḥ | sargāso'vatām̐ | iva |
kratuṁ | naḥ | soma | jīvase | vi | vo | made | dhārayā | camasām̐ | iva | vivakṣase |
tava | tye | soma | śaktibhirnikāmāso | vyṛṇvire |
gṛtsasya | dhīrāstavaso | vi | vo | made | vrajaṁ | gomantamaśvinaṁ | vivakṣase |
paśuṁ | naḥ | soma | rakṣasi | purutrā | viṣṭhitaṁ | jagat |
samākṛṇoṣi | jīvase | vi | vo | made | viśvā | saṁpaśyanbhuvanā | vivakṣase |
tvaṁ | naḥ | soma | viśvato | gopādābhyo | bhava |
sedha | rājannapa | sridho | vi | vo | made | mā | no | duḥśaṁseśatā | vivakṣase |
tvaṁ | naḥ | soma | sukraturvayodheyāya | jāgṛhi |
kṣetravittaro | manuṣo | vi | vo | made | druho | naḥ | pāhyaṁhaso | vivakṣase |
tvaṁ | no | vṛtrahantamendrasyendo | śivaḥ | sakhā |
yatsīṁ | havante | samithe | vi | vo | made | yudhyamānāstokasātau | vivakṣase |
ayaṁ | gha | sa | turo | madendrasya | vardhata | priyaḥ |
ayaṁ | kakṣīvato | maho | vi | vo | made | matiṁ | viprasya | vardhayadvivakṣase |
ayaṁ | viprāya | dāśuṣe | vājām̐ | iyarti | gomataḥ |
ayaṁ | saptabhyā | varaṁ | vi | vo | made | prāndhaṁ | śroṇaṁ | ca | tāriṣadvivakṣase |
pra | hyacchā | manīṣāḥ | spārhā | yanti | niyutaḥ |
pra | dasrā | niyudrathaḥ | pūṣāviṣṭu | māhinaḥ |
yasya | tyanmahitvaṁ | vātāpyamayaṁ | janaḥ |
viprā | vaṁsaddhītibhiściketa | suṣṭutīnām |
sa | veda | suṣṭutīnāmindurna | pūṣā | vṛṣā |
abhi | psuraḥ | pruṣāyati | vrajaṁ | nā | pruṣāyati |
maṁsīmahi | tvā | vayamasmākaṁ | deva | pūṣan |
matīnāṁ | ca | sādhanaṁ | viprāṇāṁ | cādhavam |
pratyardhiryajñānāmaśvahayo | rathānām |
ṛṣiḥ | sa | yo | manurhito | viprasya | yāvayatsakhaḥ |
ādhīṣamāṇāyāḥ | patiḥ | śucāyāśca | śucasya | ca |
vāsovāyo'vīnāmā | vāsāṁsi | marmṛjat |
ino | vājānāṁ | patirinaḥ | puṣṭīnāṁ | sakhā |
pra | śmaśru | haryato | dūdhodvi | vṛthā | yo | adābhyaḥ |
ā | te | rathasya | pūṣannajā | dhuraṁ | vavṛtyuḥ |
viśvasyārthinaḥ | sakhā | sanojānapacyutaḥ |
asmākamūrjā | rathaṁ | pūṣāviṣṭu | māhinaḥ |
bhuvadvājānāṁ | vṛdhemaṁ | naḥ | śṛṇavaddhavam |
asatsu | me | jaritaḥ | sābhivego | yatsunvate | yajamānāya | śikṣam |
anāśīrdāmahamasmi | prahantā | satyadhvṛtaṁ | vṛjināyantamābhum |
yadīdahaṁ | yudhaye | saṁnayānyadevayūntanvā | śūśujānān |
amā | te | tumraṁ | vṛṣabhaṁ | pacāni | tīvraṁ | sutaṁ | pañcadaśaṁ | ni | ṣiñcam |
nāhaṁ | taṁ | veda | yeti | bravītyadevayūntsamaraṇe | jaghanvān |
yadāvākhyatsamaraṇamṛghāvadādiddha | me | vṛṣabhā | pra | bruvanti |
yadajñāteṣu | vṛjaneṣvāsaṁ | viśve | sato | maghavāno | māsan |
jināmi | vetkṣemā | santamābhuṁ | pra | taṁ | kṣiṇāṁ | parvate | pādagṛhya |
na | vo | māṁ | vṛjane | vārayante | na | parvatāso | yadahaṁ | manasye |
mama | svanātkṛdhukarṇo | bhayātaivedanu | dyūnkiraṇaḥ | samejāt |
darśannvatra | śṛtapām̐ | anindrānbāhukṣadaḥ | śarave | patyamānān |
ghṛṣuṁ | vā | ye | niniduḥ | sakhāyamadhyū | nveṣu | pavayo | vavṛtyuḥ |
abhūrvaukṣīrvyu | āyurānaḍdarṣannu | pūrvo | aparo | nu | darṣat |
dve | pavaste | pari | taṁ | na | bhūto | yo | asya | pāre | rajaso | viveṣa |
gāvo | yavaṁ | prayutāryo | akṣantāpaśyaṁ | sahagopāścarantīḥ |
havedaryo | abhitaḥ | samāyankiyadāsu | svapatiśchandayāte |
saṁ | yadvayaṁ | yavasādo | janānāmahaṁ | yavādorvajre | antaḥ |
atrā | yukto'vasātāramicchādatho | ayuktaṁ | yunajadvavanvān |
atredu | me | maṁsase | satyamuktaṁ | dvipācca | yaccatuṣpātsaṁsṛjāni |
strībhiryo | atra | vṛṣaṇaṁ | pṛtanyādayuddho | asya | vi | bhajāni | vedaḥ |
yasyānakṣā | duhitā | jātvāsa | kastāṁ | vidvām̐ | abhi | manyāte | andhām |
kataro | meniṁ | prati | taṁ | mucāte | yeṁ | vahāte | yeṁ | vā | vareyāt |
kiyatī | yoṣā | maryato | vadhūyoḥ | pariprītā | panyasā | vāryeṇa |
bhadrā | vadhūrbhavati | yatsupeśāḥ | svayaṁ | sā | mitraṁ | vanute | jane | cit |
patto | jagāra | pratyañcamatti | śīrṣṇā | śiraḥ | prati | dadhau | varūtham |
āsīnordhvāmupasi | kṣiṇāti | nyaṅṅuttānāmanveti | bhūmim |
bṛhannacchāyo | apalāśo | arvā | tasthau | mātā | viṣito | atti | garbhaḥ |
anyasyā | vatsaṁ | rihatī | mimāya | kayā | bhuvā | ni | dadhe | dhenurūdhaḥ |
sapta | vīrāso | adharādudāyannaṣṭottarāttātsamajagmirante |
nava | paścātātsthivimantāyandaśa | prāksānu | vi | tirantyaśnaḥ |
daśānāmekaṁ | kapilaṁ | samānaṁ | taṁ | hinvanti | kratave | pāryāya |
garbhaṁ | mātā | sudhitaṁ | vakṣaṇāsvavenantaṁ | tuṣayantī | bibharti |
pīvānaṁ | meṣamapacanta | vīrā | nyuptākṣā | anu | dīvāsan |
dvā | dhanuṁ | bṛhatīmapsvantaḥ | pavitravantā | carataḥ | punantā |
vi | krośanāso | viṣvañcāyanpacāti | nemo | nahi | pakṣadardhaḥ |
ayaṁ | me | devaḥ | savitā | tadāha | drvannedvanavatsarpirannaḥ |
apaśyaṁ | grāmaṁ | vahamānamārādacakrayā | svadhayā | vartamānam |
siṣaktyaryaḥ | pra | yugā | janānāṁ | sadyaḥ | śiśnā | pramināno | navīyān |
etau | me | gāvau | pramarasya | yuktau | mo | ṣu | pra | sedhīrmuhurinmamandhi |
āpaścidasya | vi | naśantyarthaṁ | sūraśca | markoparo | babhūvān |
ayaṁ | yo | vajraḥ | purudhā | vivṛtto'vaḥ | sūryasya | bṛhataḥ | purīṣāt |
śravedenā | paro | anyadasti | tadavyathī | jarimāṇastaranti |
vṛkṣevṛkṣe | niyatā | mīmayadgaustato | vayaḥ | pra | patānpūruṣādaḥ |
athedaṁ | viśvaṁ | bhuvanaṁ | bhayātendrāya | sunvadṛṣaye | ca | śikṣat |
devānāṁ | māne | prathamātiṣṭhankṛntatrādeṣāmuparā | udāyan |
trayastapanti | pṛthivīmanūpā | dvā | bṛbūkaṁ | vahataḥ | purīṣam |
sā | te | jīvāturuta | tasya | viddhi | mā | smaitādṛgapa | gūhaḥ | samarye |
āviḥ | svaḥ | kṛṇute | gūhate | busaṁ | sa | pādurasya | nirṇijo | na | mucyate |
viśvo | hyanyo | arirājagāma | mamedaha | śvaśuro | nā | jagāma |
jakṣīyāddhānota | somaṁ | papīyātsvāśitaḥ | punarastaṁ | jagāyāt |
sa | roruvadvṛṣabhastigmaśṛṅgo | varṣmantasthau | varimannā | pṛthivyāḥ |
viśveṣvenaṁ | vṛjaneṣu | pāmi | yo | me | kukṣī | sutasomaḥ | pṛṇāti |
adriṇā | te | mandinendra | tūyāntsunvanti | somānpibasi | tvameṣām |
pacanti | te | vṛṣabhām̐ | atsi | teṣāṁ | pṛkṣeṇa | yanmaghavanhūyamānaḥ |
idaṁ | su | me | jaritarā | cikiddhi | pratīpaṁ | śāpaṁ | nadyo | vahanti |
lopāśaḥ | siṁhaṁ | pratyañcamatsāḥ | kroṣṭā | varāhaṁ | niratakta | kakṣāt |
kathā | taitadahamā | ciketaṁ | gṛtsasya | pākastavaso | manīṣām |
tvaṁ | no | vidvām̐ | ṛtuthā | vi | voco | yamardhaṁ | te | maghavankṣemyā | dhūḥ |
evā | hi | māṁ | tavasaṁ | vardhayanti | divaścinme | bṛhatottarā | dhūḥ |
purū | sahasrā | ni | śiśāmi | sākamaśatruṁ | hi | mā | janitā | jajāna |
evā | hi | māṁ | tavasaṁ | jajñurugraṁ | karmankarmanvṛṣaṇamindra | devāḥ |
vadhīṁ | vṛtraṁ | vajreṇa | mandasāno'pa | vrajaṁ | mahinā | dāśuṣe | vam |
devāsāyanparaśūm̐rabibhranvanā | vṛścanto | abhi | viḍbhirāyan |
ni | sudrvaṁ | dadhato | vakṣaṇāsu | yatrā | kṛpīṭamanu | taddahanti |
śaśaḥ | kṣuraṁ | pratyañcaṁ | jagārādriṁ | logena | vyabhedamārāt |
bṛhantaṁ | cidṛhate | randhayāni | vayadvatso | vṛṣabhaṁ | śūśuvānaḥ |
suparṇetthā | nakhamā | siṣāyāvaruddhaḥ | paripadaṁ | na | siṁhaḥ |
niruddhaścinmahiṣastarṣyāvāngodhā | tasmāyathaṁ | karṣadetat |
tebhyo | godhāyathaṁ | karṣadetadye | brahmaṇaḥ | pratipīyantyannaiḥ |
simokṣṇo'vasṛṣṭām̐ | adanti | svayaṁ | balāni | tanvaḥ | śṛṇānāḥ |
ete | śamībhiḥ | suśamī | abhūvanye | hinvire | tanvaḥ | somokthaiḥ |
nṛvadvadannupa | no | māhi | vājāndivi | śravo | dadhiṣe | nāma | vīraḥ |
vane | na | vā | yo | nyadhāyi | cākañchucirvāṁ | stomo | bhuraṇāvajīgaḥ |
yasyedindraḥ | purudineṣu | hotā | nṛṇāṁ | naryo | nṛtamaḥ | kṣapāvān |
pra | te | asyoṣasaḥ | prāparasyā | nṛtau | syāma | nṛtamasya | nṛṇām |
anu | triśokaḥ | śatamāvahannṝnkutsena | ratho | yo | asatsasavān |
kaste | madendra | rantyo | bhūdduro | giro | abhyugro | vi | dhāva |
kadvāho | arvāgupa | mā | manīṣā | tvā | śakyāmupamaṁ | rādho | annaiḥ |
kadu | dyumnamindra | tvāvato | nṝnkayā | dhiyā | karase | kannāgan |
mitro | na | satyorugāya | bhṛtyānne | samasya | yadasanmanīṣāḥ |
preraya | sūro | arthaṁ | na | pāraṁ | ye | asya | kāmaṁ | janidheva | gman |
giraśca | ye | te | tuvijāta | pūrvīrnarendra | pratiśikṣantyannaiḥ |
mātre | nu | te | sumite | indra | pūrvī | dyaurmajmanā | pṛthivī | kāvyena |
varāya | te | ghṛtavantaḥ | sutāsaḥ | svādmanbhavantu | pītaye | madhūni |
ā | madhvo | asmāsicannamatramindrāya | pūrṇaṁ | sa | hi | satyarādhāḥ |
sa | vāvṛdhe | varimannā | pṛthivyābhi | kratvā | naryaḥ | pauṁsyaiśca |
vyānaḻindraḥ | pṛtanāḥ | svojāsmai | yatante | sakhyāya | pūrvīḥ |
ā | smā | rathaṁ | na | pṛtanāsu | tiṣṭha | yaṁ | bhadrayā | sumatyā | codayāse |
pra | devatrā | brahmaṇe | gāturetvapo | acchā | manaso | na | prayukti |
mahīṁ | mitrasya | varuṇasya | dhāsiṁ | pṛthujrayase | rīradhā | suvṛktim |
adhvaryavo | haviṣmanto | hi | bhūtācchāpetośatīruśantaḥ |
ava | yāścaṣṭe | aruṇaḥ | suparṇastamāsyadhvamūrmimadyā | suhastāḥ |
adhvaryavo'petā | samudramapāṁ | napātaṁ | haviṣā | yajadhvam |
sa | vo | dadadūrmimadyā | supūtaṁ | tasmai | somaṁ | madhumantaṁ | sunota |
yo | anidhmo | dīdayadapsvantaryaṁ | viprāseḻate | adhvareṣu |
apāṁ | napānmadhumatīrapo | dā | yābhirindro | vāvṛdhe | vīryāya |
yābhiḥ | somo | modate | harṣate | ca | kalyāṇībhiryuvatibhirna | maryaḥ |
tādhvaryo | apo | acchā | parehi | yadāsiñcauṣadhībhiḥ | punītāt |
evedyūne | yuvatayo | namanta | yadīmuśannuśatīretyaccha |
saṁ | jānate | manasā | saṁ | cikitre'dhvaryavo | dhiṣaṇāpaśca | devīḥ |
yo | vo | vṛtābhyo | akṛṇodu | lokaṁ | yo | vo | mahyābhiśasteramuñcat |
tasmendrāya | madhumantamūrmiṁ | devamādanaṁ | pra | hiṇotanāpaḥ |
prāsmai | hinota | madhumantamūrmiṁ | garbho | yo | vaḥ | sindhavo | madhvotsaḥ |
ghṛtapṛṣṭhamīḍyamadhvareṣvāpo | revatīḥ | śṛṇutā | havaṁ | me |
taṁ | sindhavo | matsaramindrapānamūrmiṁ | pra | heta | yobhe | iyarti |
madacyutamauśānaṁ | nabhojāṁ | pari | tritantuṁ | vicarantamutsam |
āvarvṛtatīradha | nu | dvidhārā | goṣuyudho | na | niyavaṁ | carantīḥ |
ṛṣe | janitrīrbhuvanasya | patnīrapo | vandasva | savṛdhaḥ | sayonīḥ |
hinotā | no | adhvaraṁ | devayajyā | hinota | brahma | sanaye | dhanānām |
ṛtasya | yoge | vi | ṣyadhvamūdhaḥ | śruṣṭīvarīrbhūtanāsmabhyamāpaḥ |
āpo | revatīḥ | kṣayathā | hi | vasvaḥ | kratuṁ | ca | bhadraṁ | bibhṛthāmṛtaṁ | ca |
rāyaśca | stha | svapatyasya | patnīḥ | sarasvatī | tadgṛṇate | vayo | dhāt |
prati | yadāpo | adṛśramāyatīrghṛtaṁ | payāṁsi | bibhratīrmadhūni |
adhvaryubhirmanasā | saṁvidānendrāya | somaṁ | suṣutaṁ | bharantīḥ |
emāgmanrevatīrjīvadhanyā | adhvaryavaḥ | sādayatā | sakhāyaḥ |
ni | barhiṣi | dhattana | somyāso'pāṁ | naptrā | saṁvidānāsaināḥ |
āgmannāpośatīrbarhiredaṁ | nyadhvare | asadandevayantīḥ |
adhvaryavaḥ | sunutendrāya | somamabhūdu | vaḥ | suśakā | devayajyā |
ā | no | devānāmupa | vetu | śaṁso | viśvebhisturairavase | yajatraḥ |
tebhirvayaṁ | suṣakhāyo | bhavema | taranto | viśvā | duritā | syāma |
pari | cinmarto | draviṇaṁ | mamanyādṛtasya | pathā | namasā | vivāset |
uta | svena | kratunā | saṁ | vadeta | śreyāṁsaṁ | dakṣaṁ | manasā | jagṛbhyāt |
adhāyi | dhītirasasṛgramaṁśāstīrthe | na | dasmamupa | yantyūmāḥ |
abhyānaśma | suvitasya | śūṣaṁ | navedaso | amṛtānāmabhūma |
nityaścākanyātsvapatirdamūnā | yasmo | devaḥ | savitā | jajāna |
bhago | vā | gobhiraryamemanajyātso | asmai | cāruśchadayaduta | syāt |
iyaṁ | sā | bhūyoṣasāmiva | kṣā | yaddha | kṣumantaḥ | śavasā | samāyan |
asya | stutiṁ | jariturbhikṣamāṇā | naḥ | śagmāsopa | yantu | vājāḥ |
asyedeṣā | sumatiḥ | paprathānābhavatpūrvyā | bhūmanā | gauḥ |
asya | sanīḻāsurasya | yonau | samānā | bharaṇe | bibhramāṇāḥ |
kiṁ | svidvanaṁ | ko | sa | vṛkṣāsa | yato | dyāvāpṛthivī | niṣṭatakṣuḥ |
saṁtasthāne | ajare | itaūtī | ahāni | pūrvīruṣaso | jaranta |
naitāvadenā | paro | anyadastyukṣā | sa | dyāvāpṛthivī | bibharti |
tvacaṁ | pavitraṁ | kṛṇuta | svadhāvānyadīṁ | sūryaṁ | na | harito | vahanti |
stego | na | kṣāmatyeti | pṛthvīṁ | mihaṁ | na | vāto | vi | ha | vāti | bhūma |
mitro | yatra | varuṇo | ajyamāno'gnirvane | na | vyasṛṣṭa | śokam |
starīryatsūta | sadyo | ajyamānā | vyathiravyathīḥ | kṛṇuta | svagopā |
putro | yatpūrvaḥ | pitrorjaniṣṭa | śamyāṁ | gaurjagāra | yaddha | pṛcchān |
uta | kaṇvaṁ | nṛṣadaḥ | putramāhuruta | śyāvo | dhanamādatta | vājī |
pra | kṛṣṇāya | ruśadapinvatodharṛtamatra | nakirasmāpīpet |
pra | su | gmantā | dhiyasānasya | sakṣaṇi | varebhirvarām̐ | abhi | ṣu | prasīdataḥ |
asmākamindrobhayaṁ | jujoṣati | yatsomyasyāndhaso | bubodhati |
vīndra | yāsi | divyāni | rocanā | vi | pārthivāni | rajasā | puruṣṭuta |
ye | tvā | vahanti | muhuradhvarām̐ | upa | te | su | vanvantu | vagvanām̐ | arādhasaḥ |
tadinme | chantsadvapuṣo | vapuṣṭaraṁ | putro | yajjānaṁ | pitroradhīyati |
jāyā | patiṁ | vahati | vagnunā | sumatpuṁsedbhadro | vahatuḥ | pariṣkṛtaḥ |
taditsadhasthamabhi | cāru | dīdhaya | gāvo | yacchāsanvahatuṁ | na | dhenavaḥ |
mātā | yanmanturyūthasya | pūrvyābhi | vāṇasya | saptadhāturijjanaḥ |
pra | vo'cchā | ririce | devayuṣpadameko | rudrebhiryāti | turvaṇiḥ |
jarā | vā | yeṣvamṛteṣu | dāvane | pari | vomebhyaḥ | siñcatā | madhu |
nidhīyamānamapagūḻhamapsu | pra | me | devānāṁ | vratapovāca |
indro | vidvām̐ | anu | hi | tvā | cacakṣa | tenāhamagne | anuśiṣṭāgām |
akṣetravitkṣetravidaṁ | hyaprāṭ | sa | praiti | kṣetravidānuśiṣṭaḥ |
etadvai | bhadramanuśāsanasyota | srutiṁ | vindatyañjasīnām |
adyedu | prāṇīdamamannimāhāpīvṛto | adhayanmāturūdhaḥ |
emenamāpa | jarimā | yuvānamaheḻanvasuḥ | sumanā | babhūva |
etāni | bhadrā | kalaśa | kriyāma | kuruśravaṇa | dadato | maghāni |
dānedvo | maghavānaḥ | so | astvayaṁ | ca | somo | hṛdi | yaṁ | bibharmi |
pra | mā | yuyujre | prayujo | janānāṁ | vahāmi | sma | pūṣaṇamantareṇa |
viśve | devāso | adha | māmarakṣanduḥśāsurāgāditi | ghoṣāsīt |
saṁ | mā | tapantyabhitaḥ | sapatnīriva | parśavaḥ |
ni | bādhate | amatirnagnatā | jasurverna | vevīyate | matiḥ |
mūṣo | na | śiśnā | vyadanti | mādhyaḥ | stotāraṁ | te | śatakrato |
sakṛtsu | no | maghavannindra | mṛḻayādhā | piteva | no | bhava |
kuruśravaṇamāvṛṇi | rājānaṁ | trāsadasyavam |
maṁhiṣṭhaṁ | vāghatāmṛṣiḥ |
yasya | mā | harito | rathe | tisro | vahanti | sādhuyā |
stavai | sahasradakṣiṇe |
yasya | prasvādaso | giropamaśravasaḥ | pituḥ |
kṣetraṁ | na | raṇvamūcuṣe |
adhi | putropamaśravo | napānmitrātitherihi |
pituṣṭe | asmi | vanditā |
yadīśīyāmṛtānāmuta | vā | martyānām |
jīvedinmaghavā | mama |
na | devānāmati | vrataṁ | śatātmā | cana | jīvati |
tathā | yujā | vi | vāvṛte |
prāvepā | mā | bṛhato | mādayanti | pravātejeriṇe | varvṛtānāḥ |
somasyeva | maujavatasya | bhakṣo | vibhīdako | jāgṛvirmahyamacchān |
na | mā | mimetha | na | jihīḻaiṣā | śivā | sakhibhyota | mahyamāsīt |
akṣasyāhamekaparasya | hetoranuvratāmapa | jāyāmarodham |
dveṣṭi | śvaśrūrapa | jāyā | ruṇaddhi | na | nāthito | vindate | marḍitāram |
aśvasyeva | jarato | vasnyasya | nāhaṁ | vindāmi | kitavasya | bhogam |
anye | jāyāṁ | pari | mṛśantyasya | yasyāgṛdhadvedane | vājyakṣaḥ |
pitā | mātā | bhrātarainamāhurna | jānīmo | nayatā | baddhametam |
yadādīdhye | na | daviṣāṇyebhiḥ | parāyadbhyo'va | hīye | sakhibhyaḥ |
nyuptāśca | babhravo | vācamakratam̐ | emīdeṣāṁ | niṣkṛtaṁ | jāriṇīva |
sabhāmeti | kitavaḥ | pṛcchamāno | jeṣyāmīti | tanvā | śūśujānaḥ |
akṣāso | asya | vi | tiranti | kāmaṁ | pratidīvne | dadhatā | kṛtāni |
akṣāsedaṅkuśino | nitodino | nikṛtvānastapanāstāpayiṣṇavaḥ |
kumāradeṣṇā | jayataḥ | punarhaṇo | madhvā | saṁpṛktāḥ | kitavasya | barhaṇā |
tripañcāśaḥ | krīḻati | vrātaiṣāṁ | deveva | savitā | satyadharmā |
ugrasya | cinmanyave | nā | namante | rājā | cidebhyo | nametkṛṇoti |
nīcā | vartantopari | sphurantyahastāso | hastavantaṁ | sahante |
divyāṅgārā | iriṇe | nyuptāḥ | śītāḥ | santo | hṛdayaṁ | nirdahanti |
jāyā | tapyate | kitavasya | hīnā | mātā | putrasya | carataḥ | kva | svit |
ṛṇāvā | bibhyaddhanamicchamāno'nyeṣāmastamupa | naktameti |
striyaṁ | dṛṣṭvāya | kitavaṁ | tatāpānyeṣāṁ | jāyāṁ | sukṛtaṁ | ca | yonim |
pūrvāhṇe | aśvānyuyuje | hi | babhrūntso | agnerante | vṛṣalaḥ | papāda |
yo | vaḥ | senānīrmahato | gaṇasya | rājā | vrātasya | prathamo | babhūva |
tasmai | kṛṇomi | na | dhanā | ruṇadhmi | daśāhaṁ | prācīstadṛtaṁ | vadāmi |
akṣairmā | dīvyaḥ | kṛṣimitkṛṣasva | vitte | ramasva | bahu | manyamānaḥ |
tatra | gāvaḥ | kitava | tatra | jāyā | tanme | vi | caṣṭe | savitāyamaryaḥ |
mitraṁ | kṛṇudhvaṁ | khalu | mṛḻatā | no | mā | no | ghoreṇa | caratābhi | dhṛṣṇu |
ni | vo | nu | manyurviśatāmarātiranyo | babhrūṇāṁ | prasitau | nvastu |
abudhramu | tyendravanto | agnayo | jyotirbharantoṣaso | vyuṣṭiṣu |
mahī | dyāvāpṛthivī | cetatāmapo'dyā | devānāmavā | vṛṇīmahe |
divaspṛthivyoravā | vṛṇīmahe | mātṝntsindhūnparvatāñcharyaṇāvataḥ |
anāgāstvaṁ | sūryamuṣāsamīmahe | bhadraṁ | somaḥ | suvāno | adyā | kṛṇotu | naḥ |
dyāvā | no | adya | pṛthivī | anāgaso | mahī | trāyetāṁ | suvitāya | mātarā |
uṣocchantyapa | bādhatāmaghaṁ | svastyagniṁ | samidhānamīmahe |
iyaṁ | nosrā | prathamā | sudevyaṁ | revatsanibhyo | revatī | vyucchatu |
āre | manyuṁ | durvidatrasya | dhīmahi | svastyagniṁ | samidhānamīmahe |
pra | yāḥ | sisrate | sūryasya | raśmibhirjyotirbharantīruṣaso | vyuṣṭiṣu |
bhadrā | no | adya | śravase | vyucchata | svastyagniṁ | samidhānamīmahe |
anamīvoṣasa | ā | carantu | nodagnayo | jihatāṁ | jyotiṣā | bṛhat |
āyukṣātāmaśvinā | tūtujiṁ | rathaṁ | svastyagniṁ | samidhānamīmahe |
śreṣṭhaṁ | no | adya | savitarvareṇyaṁ | bhāgamā | suva | sa | hi | ratnadhāsi |
rāyo | janitrīṁ | dhiṣaṇāmupa | bruve | svastyagniṁ | samidhānamīmahe |
pipartu | mā | tadṛtasya | pravācanaṁ | devānāṁ | yanmanuṣyāmanmahi |
viśvedusrāḥ | spaḻudeti | sūryaḥ | svastyagniṁ | samidhānamīmahe |
adveṣo | adya | barhiṣaḥ | starīmaṇi | grāvṇāṁ | yoge | manmanaḥ | sādhemahe |
ādityānāṁ | śarmaṇi | sthā | bhuraṇyasi | svastyagniṁ | samidhānamīmahe |
ā | no | barhiḥ | sadhamāde | bṛhaddivi | devām̐ | īḻe | sādayā | sapta | hotṝn |
indraṁ | mitraṁ | varuṇaṁ | sātaye | bhagaṁ | svastyagniṁ | samidhānamīmahe |
tādityā | ā | gatā | sarvatātaye | vṛdhe | no | yajñamavatā | sajoṣasaḥ |
bṛhaspatiṁ | pūṣaṇamaśvinā | bhagaṁ | svastyagniṁ | samidhānamīmahe |
tanno | devā | yacchata | supravācanaṁ | chardirādityāḥ | subharaṁ | nṛpāyyam |
paśve | tokāya | tanayāya | jīvase | svastyagniṁ | samidhānamīmahe |
viśve | adya | maruto | viśvotī | viśve | bhavantvagnayaḥ | samiddhāḥ |
viśve | no | devāvasā | gamantu | viśvamastu | draviṇaṁ | vājo | asme |
yaṁ | devāso'vatha | vājasātau | yaṁ | trāyadhve | yaṁ | pipṛthātyaṁhaḥ |
yo | vo | gopīthe | na | bhayasya | veda | te | syāma | devavītaye | turāsaḥ |
uṣāsānaktā | bṛhatī | supeśasā | dyāvākṣāmā | varuṇo | mitro | aryamā |
indraṁ | huve | marutaḥ | parvatām̐ | apādityāndyāvāpṛthivī | apaḥ | svaḥ |
dyauśca | naḥ | pṛthivī | ca | pracetasa | ṛtāvarī | rakṣatāmaṁhaso | riṣaḥ |
mā | durvidatrā | nirṛtirneśata | taddevānāmavo | adyā | vṛṇīmahe |
viśvasmānno | aditiḥ | pātvaṁhaso | mātā | mitrasya | varuṇasya | revataḥ |
svarvajjyotiravṛkaṁ | naśīmahi | taddevānāmavo | adyā | vṛṇīmahe |
grāvā | vadannapa | rakṣāṁsi | sedhatu | duṣṣvapnyaṁ | nirṛtiṁ | viśvamatriṇam |
ādityaṁ | śarma | marutāmaśīmahi | taddevānāmavo | adyā | vṛṇīmahe |
endro | barhiḥ | sīdatu | pinvatāmiḻā | bṛhaspatiḥ | sāmabhirṛkvo | arcatu |
supraketaṁ | jīvase | manma | dhīmahi | taddevānāmavo | adyā | vṛṇīmahe |
divispṛśaṁ | yajñamasmākamaśvinā | jīrādhvaraṁ | kṛṇutaṁ | sumnamiṣṭaye |
prācīnaraśmimāhutaṁ | ghṛtena | taddevānāmavo | adyā | vṛṇīmahe |
upa | hvaye | suhavaṁ | mārutaṁ | gaṇaṁ | pāvakamṛṣvaṁ | sakhyāya | śaṁbhuvam |
rāyaspoṣaṁ | sauśravasāya | dhīmahi | taddevānāmavo | adyā | vṛṇīmahe |
apāṁ | peruṁ | jīvadhanyaṁ | bharāmahe | devāvyaṁ | suhavamadhvaraśriyam |
suraśmiṁ | somamindriyaṁ | yamīmahi | taddevānāmavo | adyā | vṛṇīmahe |
sanema | tatsusanitā | sanitvabhirvayaṁ | jīvā | jīvaputrānāgasaḥ |
brahmadviṣo | viṣvageno | bharerata | taddevānāmavo | adyā | vṛṇīmahe |
ye | sthā | manoryajñiyāste | śṛṇotana | yadvo | devemahe | taddadātana |
jaitraṁ | kratuṁ | rayimadvīravadyaśastaddevānāmavo | adyā | vṛṇīmahe |
mahadadya | mahatāmā | vṛṇīmahe'vo | devānāṁ | bṛhatāmanarvaṇām |
yathā | vasu | vīrajātaṁ | naśāmahai | taddevānāmavo | adyā | vṛṇīmahe |
maho | agneḥ | samidhānasya | śarmaṇyanāgā | mitre | varuṇe | svastaye |
śreṣṭhe | syāma | savituḥ | savīmani | taddevānāmavo | adyā | vṛṇīmahe |
ye | savituḥ | satyasavasya | viśve | mitrasya | vrate | varuṇasya | devāḥ |
te | saubhagaṁ | vīravadgomadapno | dadhātana | draviṇaṁ | citramasme |
savitā | paścātātsavitā | purastātsavitottarāttātsavitādharāttāt |
savitā | naḥ | suvatu | sarvatātiṁ | savitā | no | rāsatāṁ | dīrghamāyuḥ |
namo | mitrasya | varuṇasya | cakṣase | maho | devāya | tadṛtaṁ | saparyata |
dūredṛśe | devajātāya | ketave | divasputrāya | sūryāya | śaṁsata |
sā | mā | satyoktiḥ | pari | pātu | viśvato | dyāvā | ca | yatra | tatanannahāni | ca |
viśvamanyanni | viśate | yadejati | viśvāhāpo | viśvāhodeti | sūryaḥ |
na | te | adevaḥ | pradivo | ni | vāsate | yadetaśebhiḥ | patarai | ratharyasi |
prācīnamanyadanu | vartate | rajodanyena | jyotiṣā | yāsi | sūrya |
yena | sūrya | jyotiṣā | bādhase | tamo | jagacca | viśvamudiyarṣi | bhānunā |
tenāsmadviśvāmanirāmanāhutimapāmīvāmapa | duṣṣvapnyaṁ | suva |
viśvasya | hi | preṣito | rakṣasi | vratamaheḻayannuccarasi | svadhānu |
yadadya | tvā | sūryopabravāmahai | taṁ | no | devānu | maṁsīrata | kratum |
taṁ | no | dyāvāpṛthivī | tannāpa | indraḥ | śṛṇvantu | maruto | havaṁ | vacaḥ |
mā | śūne | bhūma | sūryasya | saṁdṛśi | bhadraṁ | jīvanto | jaraṇāmaśīmahi |
viśvāhā | tvā | sumanasaḥ | sucakṣasaḥ | prajāvanto | anamīvānāgasaḥ |
udyantaṁ | tvā | mitramaho | divedive | jyogjīvāḥ | prati | paśyema | sūrya |
mahi | jyotirbibhrataṁ | tvā | vicakṣaṇa | bhāsvantaṁ | cakṣuṣecakṣuṣe | mayaḥ |
ārohantaṁ | bṛhataḥ | pājasaspari | vayaṁ | jīvāḥ | prati | paśyema | sūrya |
yasya | te | viśvā | bhuvanāni | ketunā | pra | cerate | ni | ca | viśante | aktubhiḥ |
anāgāstvena | harikeśa | sūryāhnāhnā | no | vasyasāvasyasodihi |
śaṁ | no | bhava | cakṣasā | śaṁ | no | ahnā | śaṁ | bhānunā | śaṁ | himā | śaṁ | ghṛṇena |
yathā | śamadhvañchamasadduroṇe | tatsūrya | draviṇaṁ | dhehi | citram |
asmākaṁ | devobhayāya | janmane | śarma | yacchata | dvipade | catuṣpade |
adatpibadūrjayamānamāśitaṁ | tadasme | śaṁ | yorarapo | dadhātana |
yadvo | devāścakṛma | jihvayā | guru | manaso | vā | prayutī | devaheḻanam |
arāvā | yo | no | abhi | ducchunāyate | tasmintadeno | vasavo | ni | dhetana |
asminnendra | pṛtsutau | yaśasvati | śimīvati | krandasi | prāva | sātaye |
yatra | goṣātā | dhṛṣiteṣu | khādiṣu | viṣvakpatanti | didyavo | nṛṣāhye |
sa | naḥ | kṣumantaṁ | sadane | vyūrṇuhi | goarṇasaṁ | rayimindra | śravāyyam |
syāma | te | jayataḥ | śakra | medino | yathā | vayamuśmasi | tadvaso | kṛdhi |
yo | no | dāsāryo | vā | puruṣṭutādevendra | yudhaye | ciketati |
asmābhiṣṭe | suṣahāḥ | santu | śatravastvayā | vayaṁ | tānvanuyāma | saṁgame |
yo | dabhrebhirhavyo | yaśca | bhūribhiryo | abhīke | varivovinnṛṣāhye |
taṁ | vikhāde | sasnimadya | śrutaṁ | naramarvāñcamindramavase | karāmahe |
svavṛjaṁ | hi | tvāmahamindra | śuśravānānudaṁ | vṛṣabha | radhracodanam |
pra | muñcasva | pari | kutsādihā | gahi | kimu | tvāvānmuṣkayorbaddhāsate |
yo | vāṁ | parijmā | suvṛdaśvinā | ratho | doṣāmuṣāso | havyo | haviṣmatā |
śaśvattamāsastamu | vāmidaṁ | vayaṁ | piturna | nāma | suhavaṁ | havāmahe |
codayataṁ | sūnṛtāḥ | pinvataṁ | dhiyotpuraṁdhīrīrayataṁ | taduśmasi |
yaśasaṁ | bhāgaṁ | kṛṇutaṁ | no | aśvinā | somaṁ | na | cāruṁ | maghavatsu | naskṛtam |
amājuraścidbhavatho | yuvaṁ | bhago'nāśościdavitārāpamasya | cit |
andhasya | cinnāsatyā | kṛśasya | cidyuvāmidāhurbhiṣajā | rutasya | cit |
yuvaṁ | cyavānaṁ | sanayaṁ | yathā | rathaṁ | punaryuvānaṁ | carathāya | takṣathuḥ |
niṣṭaugryamūhathuradbhyaspari | viśvettā | vāṁ | savaneṣu | pravācyā |
purāṇā | vāṁ | vīryā | pra | bravā | jane'tho | hāsathurbhiṣajā | mayobhuvā |
tā | vāṁ | nu | navyāvavase | karāmahe'yaṁ | nāsatyā | śradariryathā | dadhat |
iyaṁ | vāmahve | śṛṇutaṁ | me | aśvinā | putrāyeva | pitarā | mahyaṁ | śikṣatam |
anāpirajñāsajātyāmatiḥ | purā | tasyābhiśasterava | spṛtam |
yuvaṁ | rathena | vimadāya | śundhyuvaṁ | nyūhathuḥ | purumitrasya | yoṣaṇām |
yuvaṁ | havaṁ | vadhrimatyāgacchataṁ | yuvaṁ | suṣutiṁ | cakrathuḥ | puraṁdhaye |
yuvaṁ | viprasya | jaraṇāmupeyuṣaḥ | punaḥ | kalerakṛṇutaṁ | yuvadvayaḥ |
yuvaṁ | vandanamṛśyadādudūpathuryuvaṁ | sadyo | viśpalāmetave | kṛthaḥ |
yuvaṁ | ha | rebhaṁ | vṛṣaṇā | guhā | hitamudairayataṁ | mamṛvāṁsamaśvinā |
yuvamṛbīsamuta | taptamatrayaumanvantaṁ | cakrathuḥ | saptavadhraye |
yuvaṁ | śvetaṁ | pedave'śvināśvaṁ | navabhirvājairnavatī | ca | vājinam |
carkṛtyaṁ | dadathurdrāvayatsakhaṁ | bhagaṁ | na | nṛbhyo | havyaṁ | mayobhuvam |
na | taṁ | rājānāvadite | kutaścana | nāṁho | aśnoti | duritaṁ | nakirbhayam |
yamaśvinā | suhavā | rudravartanī | purorathaṁ | kṛṇuthaḥ | patnyā | saha |
ā | tena | yātaṁ | manaso | javīyasā | rathaṁ | yaṁ | vāmṛbhavaścakruraśvinā |
yasya | yoge | duhitā | jāyate | divobhe | ahanī | sudine | vivasvataḥ |
tā | vartiryātaṁ | jayuṣā | vi | parvatamapinvataṁ | śayave | dhenumaśvinā |
vṛkasya | cidvartikāmantarāsyādyuvaṁ | śacībhirgrasitāmamuñcatam |
etaṁ | vāṁ | stomamaśvināvakarmātakṣāma | bhṛgavo | na | ratham |
nyamṛkṣāma | yoṣaṇāṁ | na | marye | nityaṁ | na | sūnuṁ | tanayaṁ | dadhānāḥ |
rathaṁ | yāntaṁ | kuha | ko | ha | vāṁ | narā | prati | dyumantaṁ | suvitāya | bhūṣati |
prātaryāvāṇaṁ | vibhvaṁ | viśeviśe | vastorvastorvahamānaṁ | dhiyā | śami |
kuha | sviddoṣā | kuha | vastoraśvinā | kuhābhipitvaṁ | karataḥ | kuhoṣatuḥ |
ko | vāṁ | śayutrā | vidhaveva | devaraṁ | maryaṁ | na | yoṣā | kṛṇute | sadhasthā |
prātarjarethe | jaraṇeva | kāpayā | vastorvastoryajatā | gacchatho | gṛham |
kasya | dhvasrā | bhavathaḥ | kasya | vā | narā | rājaputreva | savanāva | gacchathaḥ |
yuvāṁ | mṛgeva | vāraṇā | mṛgaṇyavo | doṣā | vastorhaviṣā | ni | hvayāmahe |
yuvaṁ | hotrāmṛtuthā | juhvate | nareṣaṁ | janāya | vahathaḥ | śubhaspatī |
yuvāṁ | ha | ghoṣā | paryaśvinā | yatī | rājñoce | duhitā | pṛcche | vāṁ | narā |
bhūtaṁ | me | ahnota | bhūtamaktave'śvāvate | rathine | śaktamarvate |
yuvaṁ | kavī | ṣṭhaḥ | paryaśvinā | rathaṁ | viśo | na | kutso | jariturnaśāyathaḥ |
yuvorha | makṣā | paryaśvinā | madhvāsā | bharata | niṣkṛtaṁ | na | yoṣaṇā |
yuvaṁ | ha | bhujyuṁ | yuvamaśvinā | vaśaṁ | yuvaṁ | śiñjāramuśanāmupārathuḥ |
yuvo | rarāvā | pari | sakhyamāsate | yuvorahamavasā | sumnamā | cake |
yuvaṁ | ha | kṛśaṁ | yuvamaśvinā | śayuṁ | yuvaṁ | vidhantaṁ | vidhavāmuruṣyathaḥ |
yuvaṁ | sanibhyaḥ | stanayantamaśvināpa | vrajamūrṇuthaḥ | saptāsyam |
janiṣṭa | yoṣā | patayatkanīnako | vi | cāruhanvīrudho | daṁsanānu |
āsmai | rīyante | nivaneva | sindhavo'smāhne | bhavati | tatpatitvanam |
jīvaṁ | rudanti | vi | mayante | adhvare | dīrghāmanu | prasitiṁ | dīdhiyurnaraḥ |
vāmaṁ | pitṛbhyo | yedaṁ | samerire | mayaḥ | patibhyo | janayaḥ | pariṣvaje |
na | tasya | vidma | tadu | ṣu | pra | vocata | yuvā | ha | yadyuvatyāḥ | kṣeti | yoniṣu |
priyosriyasya | vṛṣabhasya | retino | gṛhaṁ | gamemāśvinā | taduśmasi |
ā | vāmagantsumatirvājinīvasū | nyaśvinā | hṛtsu | kāmāyaṁsata |
abhūtaṁ | gopā | mithunā | śubhaspatī | priyāryamṇo | duryām̐ | aśīmahi |
tā | mandasānā | manuṣo | duroṇā | dhattaṁ | rayiṁ | sahavīraṁ | vacasyave |
kṛtaṁ | tīrthaṁ | suprapāṇaṁ | śubhaspatī | sthāṇuṁ | patheṣṭhāmapa | durmatiṁ | hatam |
kva | svidadya | katamāsvaśvinā | vikṣu | dasrā | mādayete | śubhaspatī |
keṁ | ni | yeme | katamasya | jagmaturviprasya | vā | yajamānasya | vā | gṛham |
samānamu | tyaṁ | puruhūtamukthyaṁ | rathaṁ | tricakraṁ | savanā | ganigmatam |
parijmānaṁ | vidathyaṁ | suvṛktibhirvayaṁ | vyuṣṭoṣaso | havāmahe |
prātaryujaṁ | nāsatyādhi | tiṣṭhathaḥ | prātaryāvāṇaṁ | madhuvāhanaṁ | ratham |
viśo | yena | gacchatho | yajvarīrnarā | kīreścidyajñaṁ | hotṛmantamaśvinā |
adhvaryuṁ | vā | madhupāṇiṁ | suhastyamagnidhaṁ | vā | dhṛtadakṣaṁ | damūnasam |
viprasya | vā | yatsavanāni | gacchatho'tā | yātaṁ | madhupeyamaśvinā |
asteva | su | prataraṁ | lāyamasyanbhūṣanniva | pra | bharā | stomamasmai |
vācā | viprāstarata | vācamaryo | ni | rāmaya | jaritaḥ | somendram |
dohena | gāmupa | śikṣā | sakhāyaṁ | pra | bodhaya | jaritarjāramindram |
kośaṁ | na | pūrṇaṁ | vasunā | nyṛṣṭamā | cyāvaya | maghadeyāya | śūram |
kimaṅga | tvā | maghavanbhojamāhuḥ | śiśīhi | mā | śiśayaṁ | tvā | śṛṇomi |
apnasvatī | mama | dhīrastu | śakra | vasuvidaṁ | bhagamindrā | bharā | naḥ |
tvāṁ | janā | mamasatyeṣvindra | saṁtasthānā | vi | hvayante | samīke |
atrā | yujaṁ | kṛṇute | yo | haviṣmānnāsunvatā | sakhyaṁ | vaṣṭi | śūraḥ |
dhanaṁ | na | spandraṁ | bahulaṁ | yo | asmai | tīvrāntsomām̐ | āsunoti | prayasvān |
tasmai | śatrūntsutukānprātarahno | ni | svaṣṭrānyuvati | hanti | vṛtram |
yasminvayaṁ | dadhimā | śaṁsamindre | yaḥ | śiśrāya | maghavā | kāmamasme |
ārāccitsanbhayatāmasya | śatrurnyasmai | dyumnā | janyā | namantām |
ārācchatrumapa | bādhasva | dūramugro | yaḥ | śambaḥ | puruhūta | tena |
asme | dhehi | yavamadgomadindra | kṛdhī | dhiyaṁ | jaritre | vājaratnām |
pra | yamantarvṛṣasavāso | agmantīvrāḥ | somā | bahulāntāsendram |
nāha | dāmānaṁ | maghavā | ni | yaṁsanni | sunvate | vahati | bhūri | vāmam |
uta | prahāmatidīvyā | jayāti | kṛtaṁ | yacchvaghnī | vicinoti | kāle |
yo | devakāmo | na | dhanā | ruṇaddhi | samittaṁ | rāyā | sṛjati | svadhāvān |
gobhiṣṭaremāmatiṁ | durevāṁ | yavena | kṣudhaṁ | puruhūta | viśvām |
vayaṁ | rājabhiḥ | prathamā | dhanānyasmākena | vṛjanenā | jayema |
bṛhaspatirnaḥ | pari | pātu | paścādutottarasmādadharādaghāyoḥ |
indraḥ | purastāduta | madhyato | naḥ | sakhā | sakhibhyo | varivaḥ | kṛṇotu |
acchā | mendraṁ | matayaḥ | svarvidaḥ | sadhrīcīrviśvośatīranūṣata |
pari | ṣvajante | janayo | yathā | patiṁ | maryaṁ | na | śundhyuṁ | maghavānamūtaye |
na | ghā | tvadrigapa | veti | me | manastve | itkāmaṁ | puruhūta | śiśraya |
rājeva | dasma | ni | ṣado'dhi | barhiṣyasmintsu | some'vapānamastu | te |
viṣūvṛdindro | amateruta | kṣudhaḥ | sedrāyo | maghavā | vasveśate |
tasyedime | pravaṇe | sapta | sindhavo | vayo | vardhanti | vṛṣabhasya | śuṣmiṇaḥ |
vayo | na | vṛkṣaṁ | supalāśamāsadantsomāsendraṁ | mandinaścamūṣadaḥ |
praiṣāmanīkaṁ | śavasā | davidyutadvidatsvarmanave | jyotirāryam |
kṛtaṁ | na | śvaghnī | vi | cinoti | devane | saṁvargaṁ | yanmaghavā | sūryaṁ | jayat |
na | tatte | anyo | anu | vīryaṁ | śakanna | purāṇo | maghavannota | nūtanaḥ |
viśaṁviśaṁ | maghavā | paryaśāyata | janānāṁ | dhenāvacākaśadvṛṣā |
yasyāha | śakraḥ | savaneṣu | raṇyati | sa | tīvraiḥ | somaiḥ | sahate | pṛtanyataḥ |
āpo | na | sindhumabhi | yatsamakṣarantsomāsendraṁ | kulyeva | hradam |
vardhanti | viprā | maho | asya | sādane | yavaṁ | na | vṛṣṭirdivyena | dānunā |
vṛṣā | na | kruddhaḥ | patayadrajaḥsvā | yo | aryapatnīrakṛṇodimāpaḥ |
sa | sunvate | maghavā | jīradānave'vindajjyotirmanave | haviṣmate |
ujjāyatāṁ | paraśurjyotiṣā | saha | bhūyā | ṛtasya | sudughā | purāṇavat |
vi | rocatāmaruṣo | bhānunā | śuciḥ | svarṇa | śukraṁ | śuśucīta | satpatiḥ |
gobhiṣṭaremāmatiṁ | durevāṁ | yavena | kṣudhaṁ | puruhūta | viśvām |
vayaṁ | rājabhiḥ | prathamā | dhanānyasmākena | vṛjanenā | jayema |
bṛhaspatirnaḥ | pari | pātu | paścādutottarasmādadharādaghāyoḥ |
indraḥ | purastāduta | madhyato | naḥ | sakhā | sakhibhyo | varivaḥ | kṛṇotu |
ā | yātvindraḥ | svapatirmadāya | yo | dharmaṇā | tūtujānastuviṣmān |
pratvakṣāṇo | ati | viśvā | sahāṁsyapāreṇa | mahatā | vṛṣṇyena |
suṣṭhāmā | rathaḥ | suyamā | harī | te | mimyakṣa | vajro | nṛpate | gabhastau |
śībhaṁ | rājantsupathā | yāhyarvāṅvardhāma | te | papuṣo | vṛṣṇyāni |
endravāho | nṛpatiṁ | vajrabāhumugramugrāsastaviṣāsainam |
pratvakṣasaṁ | vṛṣabhaṁ | satyaśuṣmamemasmatrā | sadhamādo | vahantu |
evā | patiṁ | droṇasācaṁ | sacetasamūrjaḥ | skambhaṁ | dharuṇā | vṛṣāyase |
ojaḥ | kṛṣva | saṁ | gṛbhāya | tve | apyaso | yathā | kenipānāmino | vṛdhe |
gamannasme | vasūnyā | hi | śaṁsiṣaṁ | svāśiṣaṁ | bharamā | yāhi | sominaḥ |
tvamīśiṣe | sāsminnā | satsi | barhiṣyanādhṛṣyā | tava | pātrāṇi | dharmaṇā |
pṛthakprāyanprathamā | devahūtayo'kṛṇvata | śravasyāni | duṣṭarā |
na | ye | śekuryajñiyāṁ | nāvamāruhamīrmaiva | te | nyaviśanta | kepayaḥ |
evaivāpāgapare | santu | dūḍhyo'śvā | yeṣāṁ | duryujāyuyujre |
itthā | ye | prāgupare | santi | dāvane | purūṇi | yatra | vayunāni | bhojanā |
girīm̐rajrānrejamānām̐ | adhārayaddyauḥ | krandadantarikṣāṇi | kopayat |
samīcīne | dhiṣaṇe | vi | ṣkabhāyati | vṛṣṇaḥ | pītvā | madokthāni | śaṁsati |
imaṁ | bibharmi | sukṛtaṁ | te | aṅkuśaṁ | yenārujāsi | maghavañchaphārujaḥ |
asmintsu | te | savane | astvokyaṁ | suteṣṭau | maghavanbodhyābhagaḥ |
gobhiṣṭaremāmatiṁ | durevāṁ | yavena | kṣudhaṁ | puruhūta | viśvām |
vayaṁ | rājabhiḥ | prathamā | dhanānyasmākena | vṛjanenā | jayema |
bṛhaspatirnaḥ | pari | pātu | paścādutottarasmādadharādaghāyoḥ |
indraḥ | purastāduta | madhyato | naḥ | sakhā | sakhibhyo | varivaḥ | kṛṇotu |
divaspari | prathamaṁ | jajñe | agnirasmaddvitīyaṁ | pari | jātavedāḥ |
tṛtīyamapsu | nṛmaṇājasramindhāna | enaṁ | jarate | svādhīḥ |
vidmā | te | agne | tredhā | trayāṇi | vidmā | te | dhāma | vibhṛtā | purutrā |
vidmā | te | nāma | paramaṁ | guhā | yadvidmā | tamutsaṁ | yatājagantha |
samudre | tvā | nṛmaṇāpsvantarnṛcakṣā | īdhe | divo | agnodhan |
tṛtīye | tvā | rajasi | tasthivāṁsamapāmupasthe | mahiṣāvardhan |
akrandadagniḥ | stanayanniva | dyauḥ | kṣāmā | rerihadvīrudhaḥ | samañjan |
sadyo | jajñāno | vi | hīmiddho | akhyadā | rodasī | bhānunā | bhātyantaḥ |
śrīṇāmudāro | dharuṇo | rayīṇāṁ | manīṣāṇāṁ | prārpaṇaḥ | somagopāḥ |
vasuḥ | sūnuḥ | sahaso | apsu | rājā | vi | bhātyagroṣasāmidhānaḥ |
viśvasya | keturbhuvanasya | garbhā | rodasī | apṛṇājjāyamānaḥ |
vīḻuṁ | cidadrimabhinatparāyañjanā | yadagnimayajanta | pañca |
uśikpāvako | aratiḥ | sumedhā | marteṣvagniramṛto | ni | dhāyi |
iyarti | dhūmamaruṣaṁ | bharibhraducchukreṇa | śociṣā | dyāminakṣan |
dṛśāno | rukmorviyā | vyadyauddurmarṣamāyuḥ | śriye | rucānaḥ |
agniramṛto | abhavadvayobhiryadenaṁ | dyaurjanayatsuretāḥ |
yaste | adya | kṛṇavadbhadraśoce'pūpaṁ | deva | ghṛtavantamagne |
pra | taṁ | naya | prataraṁ | vasyo | acchābhi | sumnaṁ | devabhaktaṁ | yaviṣṭha |
ā | taṁ | bhaja | sauśravaseṣvagnokthaüktha | ā | bhaja | śasyamāne |
priyaḥ | sūrye | priyo | agnā | bhavātyujjātena | bhinadadujjanitvaiḥ |
tvāmagne | yajamānānu | dyūnviśvā | vasu | dadhire | vāryāṇi |
tvayā | saha | draviṇamicchamānā | vrajaṁ | gomantamuśijo | vi | vavruḥ |
astāvyagnirnarāṁ | suśevo | vaiśvānara | ṛṣibhiḥ | somagopāḥ |
adveṣe | dyāvāpṛthivī | huvema | devā | dhatta | rayimasme | suvīram |
pra | hotā | jāto | mahānnabhovinnṛṣadvā | sīdadapāmupasthe |
dadhiryo | dhāyi | sa | te | vayāṁsi | yantā | vasūni | vidhate | tanūpāḥ |
imaṁ | vidhanto | apāṁ | sadhasthe | paśuṁ | na | naṣṭaṁ | padairanu | gman |
guhā | catantamuśijo | namobhiricchanto | dhīrā | bhṛgavo'vindan |
imaṁ | trito | bhūryavindadicchanvaibhūvaso | mūrdhanyaghnyāyāḥ |
sa | śevṛdho | jātā | harmyeṣu | nābhiryuvā | bhavati | rocanasya |
mandraṁ | hotāramuśijo | namobhiḥ | prāñcaṁ | yajñaṁ | netāramadhvarāṇām |
viśāmakṛṇvannaratiṁ | pāvakaṁ | havyavāhaṁ | dadhato | mānuṣeṣu |
pra | bhūrjayantaṁ | mahāṁ | vipodhāṁ | mūrāmūraṁ | purāṁ | darmāṇam |
nayanto | garbhaṁ | vanāṁ | dhiyaṁ | dhurhiriśmaśruṁ | nārvāṇaṁ | dhanarcam |
ni | pastyāsu | tritaḥ | stabhūyanparivīto | yonau | sīdadantaḥ |
ataḥ | saṁgṛbhyā | viśāṁ | damūnā | vidharmaṇāyantrairīyate | nṝn |
asyājarāso | damāmaritrārcaddhūmāso | agnayaḥ | pāvakāḥ |
śvitīcayaḥ | śvātrāso | bhuraṇyavo | vanarṣado | vāyavo | na | somāḥ |
pra | jihvayā | bharate | vepo | agniḥ | pra | vayunāni | cetasā | pṛthivyāḥ |
tamāyavaḥ | śucayantaṁ | pāvakaṁ | mandraṁ | hotāraṁ | dadhire | yajiṣṭham |
dyāvā | yamagniṁ | pṛthivī | janiṣṭāmāpastvaṣṭā | bhṛgavo | yaṁ | sahobhiḥ |
īḻenyaṁ | prathamaṁ | mātariśvā | devāstatakṣurmanave | yajatram |
yaṁ | tvā | devā | dadhire | havyavāhaṁ | puruspṛho | mānuṣāso | yajatram |
sa | yāmannagne | stuvate | vayo | dhāḥ | pra | devayanyaśasaḥ | saṁ | hi | pūrvīḥ |
jagṛbhmā | te | dakṣiṇamindra | hastaṁ | vasūyavo | vasupate | vasūnām |
vidmā | hi | tvā | gopatiṁ | śūra | gonāmasmabhyaṁ | citraṁ | vṛṣaṇaṁ | rayiṁ | dāḥ |
svāyudhaṁ | svavasaṁ | sunīthaṁ | catuḥsamudraṁ | dharuṇaṁ | rayīṇām |
carkṛtyaṁ | śaṁsyaṁ | bhūrivāramasmabhyaṁ | citraṁ | vṛṣaṇaṁ | rayiṁ | dāḥ |
subrahmāṇaṁ | devavantaṁ | bṛhantamuruṁ | gabhīraṁ | pṛthubudhnamindra |
śrutaṛṣimugramabhimātiṣāhamasmabhyaṁ | citraṁ | vṛṣaṇaṁ | rayiṁ | dāḥ |
sanadvājaṁ | vipravīraṁ | tarutraṁ | dhanaspṛtaṁ | śūśuvāṁsaṁ | sudakṣam |
dasyuhanaṁ | pūrbhidamindra | satyamasmabhyaṁ | citraṁ | vṛṣaṇaṁ | rayiṁ | dāḥ |
aśvāvantaṁ | rathinaṁ | vīravantaṁ | sahasriṇaṁ | śatinaṁ | vājamindra |
bhadravrātaṁ | vipravīraṁ | svarṣāmasmabhyaṁ | citraṁ | vṛṣaṇaṁ | rayiṁ | dāḥ |
pra | saptagumṛtadhītiṁ | sumedhāṁ | bṛhaspatiṁ | matiracchā | jigāti |
yāṅgiraso | namasopasadyo'smabhyaṁ | citraṁ | vṛṣaṇaṁ | rayiṁ | dāḥ |
vanīvāno | mama | dūtāsendraṁ | stomāścaranti | sumatīriyānāḥ |
hṛdispṛśo | manasā | vacyamānāsmabhyaṁ | citraṁ | vṛṣaṇaṁ | rayiṁ | dāḥ |
yattvā | yāmi | daddhi | tannendra | bṛhantaṁ | kṣayamasamaṁ | janānām |
abhi | taddyāvāpṛthivī | gṛṇītāmasmabhyaṁ | citraṁ | vṛṣaṇaṁ | rayiṁ | dāḥ |
ahaṁ | bhuvaṁ | vasunaḥ | pūrvyaspatirahaṁ | dhanāni | saṁ | jayāmi | śaśvataḥ |
māṁ | havante | pitaraṁ | na | jantavo'haṁ | dāśuṣe | vi | bhajāmi | bhojanam |
ahamindro | rodho | vakṣo | atharvaṇastritāya | gājanayamaheradhi |
ahaṁ | dasyubhyaḥ | pari | nṛmṇamā | dade | gotrā | śikṣandadhīce | mātariśvane |
mahyaṁ | tvaṣṭā | vajramatakṣadāyasaṁ | mayi | devāso'vṛjannapi | kratum |
mamānīkaṁ | sūryasyeva | duṣṭaraṁ | māmāryanti | kṛtena | kartvena | ca |
ahametaṁ | gavyayamaśvyaṁ | paśuṁ | purīṣiṇaṁ | sāyakenā | hiraṇyayam |
purū | sahasrā | ni | śiśāmi | dāśuṣe | yanmā | somāsokthino | amandiṣuḥ |
ahamindro | na | parā | jigyeddhanaṁ | na | mṛtyave'va | tasthe | kadā | cana |
somaminmā | sunvanto | yācatā | vasu | na | me | pūravaḥ | sakhye | riṣāthana |
ahametāñchāśvasato | dvādvendraṁ | ye | vajraṁ | yudhaye'kṛṇvata |
āhvayamānām̐ | ava | hanmanāhanaṁ | dṛḻhā | vadannanamasyurnamasvinaḥ |
abhīdamekameko | asmi | niṣṣāḻabhī | dvā | kimu | trayaḥ | karanti |
khale | na | parṣānprati | hanmi | bhūri | kiṁ | mā | nindanti | śatravo'nindrāḥ |
ahaṁ | guṅgubhyo | atithigvamiṣkaramiṣaṁ | na | vṛtraturaṁ | vikṣu | dhārayam |
yatparṇayaghnota | vā | karañjahe | prāhaṁ | mahe | vṛtrahatye | aśuśravi |
pra | me | namī | sāpyeṣe | bhuje | bhūdgavāmeṣe | sakhyā | kṛṇuta | dvitā |
didyuṁ | yadasya | samitheṣu | maṁhayamādidenaṁ | śaṁsyamukthyaṁ | karam |
pra | nemasmindadṛśe | somo | antargopā | nemamāvirasthā | kṛṇoti |
sa | tigmaśṛṅgaṁ | vṛṣabhaṁ | yuyutsandruhastasthau | bahule | baddho | antaḥ |
ādityānāṁ | vasūnāṁ | rudriyāṇāṁ | devo | devānāṁ | na | mināmi | dhāma |
te | mā | bhadrāya | śavase | tatakṣuraparājitamastṛtamaṣāḻham |
ahaṁ | dāṁ | gṛṇate | pūrvyaṁ | vasvahaṁ | brahma | kṛṇavaṁ | mahyaṁ | vardhanam |
ahaṁ | bhuvaṁ | yajamānasya | coditāyajvanaḥ | sākṣi | viśvasminbhare |
māṁ | dhurindraṁ | nāma | devatā | divaśca | gmaścāpāṁ | ca | jantavaḥ |
ahaṁ | harī | vṛṣaṇā | vivratā | raghū | ahaṁ | vajraṁ | śavase | dhṛṣṇvā | dade |
ahamatkaṁ | kavaye | śiśnathaṁ | hathairahaṁ | kutsamāvamābhirūtibhiḥ |
ahaṁ | śuṣṇasya | śnathitā | vadharyamaṁ | na | yo | rarāryaṁ | nāma | dasyave |
ahaṁ | piteva | vetasūm̐rabhiṣṭaye | tugraṁ | kutsāya | smadibhaṁ | ca | randhayam |
ahaṁ | bhuvaṁ | yajamānasya | rājani | pra | yadbhare | tujaye | na | priyādhṛṣe |
ahaṁ | randhayaṁ | mṛgayaṁ | śrutarvaṇe | yanmājihīta | vayunā | canānuṣak |
ahaṁ | veśaṁ | namramāyave'karamahaṁ | savyāya | paḍgṛbhimarandhayam |
ahaṁ | sa | yo | navavāstvaṁ | bṛhadrathaṁ | saṁ | vṛtreva | dāsaṁ | vṛtrahārujam |
yadvardhayantaṁ | prathayantamānuṣagdūre | pāre | rajaso | rocanākaram |
ahaṁ | sūryasya | pari | yāmyāśubhiḥ | praitaśebhirvahamānaujasā |
yanmā | sāvo | manuṣāha | nirṇija | ṛdhakkṛṣe | dāsaṁ | kṛtvyaṁ | hathaiḥ |
ahaṁ | saptahā | nahuṣo | nahuṣṭaraḥ | prāśrāvayaṁ | śavasā | turvaśaṁ | yadum |
ahaṁ | nyanyaṁ | sahasā | sahaskaraṁ | nava | vrādhato | navatiṁ | ca | vakṣayam |
ahaṁ | sapta | sravato | dhārayaṁ | vṛṣā | dravitnvaḥ | pṛthivyāṁ | sīrādhi |
ahamarṇāṁsi | vi | tirāmi | sukraturyudhā | vidaṁ | manave | gātumiṣṭaye |
ahaṁ | tadāsu | dhārayaṁ | yadāsu | na | devaścana | tvaṣṭādhārayadruśat |
spārhaṁ | gavāmūdhaḥsu | vakṣaṇāsvā | madhormadhu | śvātryaṁ | somamāśiram |
evā | devām̐ | indro | vivye | nṝnpra | cyautnena | maghavā | satyarādhāḥ |
viśvettā | te | harivaḥ | śacīvo'bhi | turāsaḥ | svayaśo | gṛṇanti |
pra | vo | mahe | mandamānāyāndhaso'rcā | viśvānarāya | viśvābhuve |
indrasya | yasya | sumakhaṁ | saho | mahi | śravo | nṛmṇaṁ | ca | rodasī | saparyataḥ |
so | cinnu | sakhyā | naryenaḥ | stutaścarkṛtyendro | māvate | nare |
viśvāsu | dhūrṣu | vājakṛtyeṣu | satpate | vṛtre | vāpsvabhi | śūra | mandase |
ke | te | narendra | ye | teṣe | ye | te | sumnaṁ | sadhanyamiyakṣān |
ke | te | vājāyāsuryāya | hinvire | ke | apsu | svāsūrvarāsu | pauṁsye |
bhuvastvamindra | brahmaṇā | mahānbhuvo | viśveṣu | savaneṣu | yajñiyaḥ |
bhuvo | nṝm̐ścyautno | viśvasminbhare | jyeṣṭhaśca | mantro | viśvacarṣaṇe |
avā | nu | kaṁ | jyāyānyajñavanaso | mahīṁ | taumātrāṁ | kṛṣṭayo | viduḥ |
aso | nu | kamajaro | vardhāśca | viśvedetā | savanā | tūtumā | kṛṣe |
etā | viśvā | savanā | tūtumā | kṛṣe | svayaṁ | sūno | sahaso | yāni | dadhiṣe |
varāya | te | pātraṁ | dharmaṇe | tanā | yajño | mantro | brahmodyataṁ | vacaḥ |
ye | te | vipra | brahmakṛtaḥ | sute | sacā | vasūnāṁ | ca | vasunaśca | dāvane |
pra | te | sumnasya | manasā | pathā | bhuvanmade | sutasya | somyasyāndhasaḥ |
mahattadulbaṁ | sthaviraṁ | tadāsīdyenāviṣṭitaḥ | praviveśithāpaḥ |
viśvāpaśyadbahudhā | te | agne | jātavedastanvo | devaikaḥ |
ko | mā | dadarśa | katamaḥ | sa | devo | yo | me | tanvo | bahudhā | paryapaśyat |
kvāha | mitrāvaruṇā | kṣiyantyagnerviśvāḥ | samidho | devayānīḥ |
aicchāma | tvā | bahudhā | jātavedaḥ | praviṣṭamagne | apsvoṣadhīṣu |
taṁ | tvā | yamo | acikeccitrabhāno | daśāntaruṣyādatirocamānam |
hotrādahaṁ | varuṇa | bibhyadāyaṁ | nedeva | mā | yunajannatra | devāḥ |
tasya | me | tanvo | bahudhā | niviṣṭaitamarthaṁ | na | ciketāhamagniḥ |
ehi | manurdevayuryajñakāmo'raṁkṛtyā | tamasi | kṣeṣyagne |
sugānpathaḥ | kṛṇuhi | devayānānvaha | havyāni | sumanasyamānaḥ |
agneḥ | pūrve | bhrātaro | arthametaṁ | rathīvādhvānamanvāvarīvuḥ |
tasmādbhiyā | varuṇa | dūramāyaṁ | gauro | na | kṣepnoravije | jyāyāḥ |
kurmastāyurajaraṁ | yadagne | yathā | yukto | jātavedo | na | riṣyāḥ |
athā | vahāsi | sumanasyamāno | bhāgaṁ | devebhyo | haviṣaḥ | sujāta |
prayājānme | anuyājām̐śca | kevalānūrjasvantaṁ | haviṣo | datta | bhāgam |
ghṛtaṁ | cāpāṁ | puruṣaṁ | cauṣadhīnāmagneśca | dīrghamāyurastu | devāḥ |
tava | prayājānuyājāśca | kevalorjasvanto | haviṣaḥ | santu | bhāgāḥ |
tavāgne | yajño'yamastu | sarvastubhyaṁ | namantāṁ | pradiśaścatasraḥ |
viśve | devāḥ | śāstana | mā | yatheha | hotā | vṛto | manavai | yanniṣadya |
pra | me | brūta | bhāgadheyaṁ | yathā | vo | yena | pathā | havyamā | vo | vahāni |
ahaṁ | hotā | nyasīdaṁ | yajīyānviśve | devā | maruto | mā | junanti |
aharaharaśvinādhvaryavaṁ | vāṁ | brahmā | samidbhavati | sāhutirvām |
ayaṁ | yo | hotā | kiru | sa | yamasya | kamapyūhe | yatsamañjanti | devāḥ |
aharaharjāyate | māsimāsyathā | devā | dadhire | havyavāham |
māṁ | devā | dadhire | havyavāhamapamluktaṁ | bahu | kṛcchrā | carantam |
agnirvidvānyajñaṁ | naḥ | kalpayāti | pañcayāmaṁ | trivṛtaṁ | saptatantum |
ā | vo | yakṣyamṛtatvaṁ | suvīraṁ | yathā | vo | devā | varivaḥ | karāṇi |
ā | bāhvorvajramindrasya | dheyāmathemā | viśvāḥ | pṛtanā | jayāti |
trīṇi | śatā | trī | sahasrāṇyagniṁ | triṁśacca | devā | nava | cāsaparyan |
aukṣanghṛtairastṛṇanbarhirasmādiddhotāraṁ | nyasādayanta |
yamaicchāma | manasā | so'yamāgādyajñasya | vidvānparuṣaścikitvān |
sa | no | yakṣaddevatātā | yajīyānni | hi | ṣatsadantaraḥ | pūrvo | asmat |
arādhi | hotā | niṣadā | yajīyānabhi | prayāṁsi | sudhitāni | hi | khyat |
yajāmahai | yajñiyānhanta | devām̐ | īḻāmaheḍyām̐ | ājyena |
sādhvīmakardevavītiṁ | no | adya | yajñasya | jihvāmavidāma | guhyām |
sāyurāgātsurabhirvasāno | bhadrāmakardevahūtiṁ | no | adya |
tadadya | vācaḥ | prathamaṁ | masīya | yenāsurām̐ | abhi | devāsāma |
ūrjādota | yajñiyāsaḥ | pañca | janā | mama | hotraṁ | juṣadhvam |
pañca | janā | mama | hotraṁ | juṣantāṁ | gojātota | ye | yajñiyāsaḥ |
pṛthivī | naḥ | pārthivātpātvaṁhaso'ntarikṣaṁ | divyātpātvasmān |
tantuṁ | tanvanrajaso | bhānumanvihi | jyotiṣmataḥ | patho | rakṣa | dhiyā | kṛtān |
anulbaṇaṁ | vayata | joguvāmapo | manurbhava | janayā | daivyaṁ | janam |
akṣānaho | nahyatanota | somyeṣkṛṇudhvaṁ | raśanauta | piṁśata |
aṣṭāvandhuraṁ | vahatābhito | rathaṁ | yena | devāso | anayannabhi | priyam |
aśmanvatī | rīyate | saṁ | rabhadhvamuttiṣṭhata | pra | taratā | sakhāyaḥ |
atrā | jahāma | ye | asannaśevāḥ | śivānvayamuttaremābhi | vājān |
tvaṣṭā | māyā | vedapasāmapastamo | bibhratpātrā | devapānāni | śaṁtamā |
śiśīte | nūnaṁ | paraśuṁ | svāyasaṁ | yena | vṛścādetaśo | brahmaṇaspatiḥ |
sato | nūnaṁ | kavayaḥ | saṁ | śiśīta | vāśībhiryābhiramṛtāya | takṣatha |
vidvāṁsaḥ | padā | guhyāni | kartana | yena | devāso | amṛtatvamānaśuḥ |
garbhe | yoṣāmadadhurvatsamāsanyapīcyena | manasota | jihvayā |
sa | viśvāhā | sumanā | yogyābhi | siṣāsanirvanate | kārejjitim |
tāṁ | su | te | kīrtiṁ | maghavanmahitvā | yattvā | bhīte | rodasī | ahvayetām |
prāvo | devām̐ | ātiro | dāsamojaḥ | prajāyai | tvasyai | yadaśikṣendra |
yadacarastanvā | vāvṛdhāno | balānīndra | prabruvāṇo | janeṣu |
māyetsā | te | yāni | yuddhānyāhurnādya | śatruṁ | nanu | purā | vivitse |
ko | nu | te | mahimanaḥ | samasyāsmatpūrva | ṛṣayo'ntamāpuḥ |
yanmātaraṁ | ca | pitaraṁ | ca | sākamajanayathāstanvaḥ | svāyāḥ |
catvāri | te | asuryāṇi | nāmādābhyāni | mahiṣasya | santi |
tvamaṅga | tāni | viśvāni | vitse | yebhiḥ | karmāṇi | maghavañcakartha |
tvaṁ | viśvā | dadhiṣe | kevalāni | yānyāviryā | ca | guhā | vasūni |
kāmaminme | maghavanmā | vi | tārīstvamājñātā | tvamindrāsi | dātā |
yo | adadhājjyotiṣi | jyotirantaryo | asṛjanmadhunā | saṁ | madhūni |
adha | priyaṁ | śūṣamindrāya | manma | brahmakṛto | bṛhadukthādavāci |
dūre | tannāma | guhyaṁ | parācairyattvā | bhīte | ahvayetāṁ | vayodhai |
udastabhnāḥ | pṛthivīṁ | dyāmabhīke | bhrātuḥ | putrānmaghavantitviṣāṇaḥ |
mahattannāma | guhyaṁ | puruspṛgyena | bhūtaṁ | janayo | yena | bhavyam |
pratnaṁ | jātaṁ | jyotiryadasya | priyaṁ | priyāḥ | samaviśanta | pañca |
ā | rodasī | apṛṇādota | madhyaṁ | pañca | devām̐ | ṛtuśaḥ | saptasapta |
catustriṁśatā | purudhā | vi | caṣṭe | sarūpeṇa | jyotiṣā | vivratena |
yaduṣāucchaḥ | prathamā | vibhānāmajanayo | yena | puṣṭasya | puṣṭam |
yatte | jāmitvamavaraṁ | parasyā | mahanmahatyāsuratvamekam |
vidhuṁ | dadrāṇaṁ | samane | bahūnāṁ | yuvānaṁ | santaṁ | palito | jagāra |
devasya | paśya | kāvyaṁ | mahitvādyā | mamāra | sa | hyaḥ | samāna |
śākmanā | śāko | aruṇaḥ | suparṇā | yo | mahaḥ | śūraḥ | sanādanīḻaḥ |
yacciketa | satyamittanna | moghaṁ | vasu | spārhamuta | jetota | dātā |
aibhirdade | vṛṣṇyā | pauṁsyāni | yebhiraukṣadvṛtrahatyāya | vajrī |
ye | karmaṇaḥ | kriyamāṇasya | mahna | ṛtekarmamudajāyanta | devāḥ |
yujā | karmāṇi | janayanviśvaujāśastihā | viśvamanāsturāṣāṭ |
pītvī | somasya | divā | vṛdhānaḥ | śūro | niryudhādhamaddasyūn |
idaṁ | taikaṁ | paro | taikaṁ | tṛtīyena | jyotiṣā | saṁ | viśasva |
saṁveśane | tanvaścāruredhi | priyo | devānāṁ | parame | janitre |
tanūṣṭe | vājintanvaṁ | nayantī | vāmamasmabhyaṁ | dhātu | śarma | tubhyam |
ahruto | maho | dharuṇāya | devāndivīva | jyotiḥ | svamā | mimīyāḥ |
vājyasi | vājinenā | suvenīḥ | suvitaḥ | stomaṁ | suvito | divaṁ | gāḥ |
suvito | dharma | prathamānu | satyā | suvito | devāntsuvito'nu | patma |
mahimnaiṣāṁ | pitaraścaneśire | devā | deveṣvadadhurapi | kratum |
samavivyacuruta | yānyatviṣuraiṣāṁ | tanūṣu | ni | viviśuḥ | punaḥ |
sahobhirviśvaṁ | pari | cakramū | rajaḥ | pūrvā | dhāmānyamitā | mimānāḥ |
tanūṣu | viśvā | bhuvanā | ni | yemire | prāsārayanta | purudha | prajānu |
dvidhā | sūnavo'suraṁ | svarvidamāsthāpayanta | tṛtīyena | karmaṇā |
svāṁ | prajāṁ | pitaraḥ | pitryaṁ | sahāvareṣvadadhustantumātatam |
nāvā | na | kṣodaḥ | pradiśaḥ | pṛthivyāḥ | svastibhirati | durgāṇi | viśvā |
svāṁ | prajāṁ | bṛhaduktho | mahitvāvareṣvadadhādā | pareṣu |
mā | pra | gāma | patho | vayaṁ | mā | yajñādindra | sominaḥ |
māntaḥ | sthurno | arātayaḥ |
yo | yajñasya | prasādhanastanturdeveṣvātataḥ |
tamāhutaṁ | naśīmahi |
mano | nvā | huvāmahe | nārāśaṁsena | somena |
pitṝṇāṁ | ca | manmabhiḥ |
ā | taitu | manaḥ | punaḥ | kratve | dakṣāya | jīvase |
jyokca | sūryaṁ | dṛśe |
punarnaḥ | pitaro | mano | dadātu | daivyo | janaḥ |
jīvaṁ | vrātaṁ | sacemahi |
vayaṁ | soma | vrate | tava | manastanūṣu | bibhrataḥ |
prajāvantaḥ | sacemahi |
yatte | yamaṁ | vaivasvataṁ | mano | jagāma | dūrakam |
tattā | vartayāmasīha | kṣayāya | jīvase |
yatte | divaṁ | yatpṛthivīṁ | mano | jagāma | dūrakam |
tattā | vartayāmasīha | kṣayāya | jīvase |
yatte | bhūmiṁ | caturbhṛṣṭiṁ | mano | jagāma | dūrakam |
tattā | vartayāmasīha | kṣayāya | jīvase |
yatte | catasraḥ | pradiśo | mano | jagāma | dūrakam |
tattā | vartayāmasīha | kṣayāya | jīvase |
yatte | samudramarṇavaṁ | mano | jagāma | dūrakam |
tattā | vartayāmasīha | kṣayāya | jīvase |
yatte | marīcīḥ | pravato | mano | jagāma | dūrakam |
tattā | vartayāmasīha | kṣayāya | jīvase |
yatte | apo | yadoṣadhīrmano | jagāma | dūrakam |
tattā | vartayāmasīha | kṣayāya | jīvase |
yatte | sūryaṁ | yaduṣasaṁ | mano | jagāma | dūrakam |
tattā | vartayāmasīha | kṣayāya | jīvase |
yatte | parvatānbṛhato | mano | jagāma | dūrakam |
tattā | vartayāmasīha | kṣayāya | jīvase |
yatte | viśvamidaṁ | jaganmano | jagāma | dūrakam |
tattā | vartayāmasīha | kṣayāya | jīvase |
yatte | parāḥ | parāvato | mano | jagāma | dūrakam |
tattā | vartayāmasīha | kṣayāya | jīvase |
yatte | bhūtaṁ | ca | bhavyaṁ | ca | mano | jagāma | dūrakam |
tattā | vartayāmasīha | kṣayāya | jīvase |
pra | tāryāyuḥ | prataraṁ | navīyaḥ | sthātāreva | kratumatā | rathasya |
adha | cyavānottavītyarthaṁ | parātaraṁ | su | nirṛtirjihītām |
sāmannu | rāye | nidhimannvannaṁ | karāmahe | su | purudha | śravāṁsi |
tā | no | viśvāni | jaritā | mamattu | parātaraṁ | su | nirṛtirjihītām |
abhī | ṣvaryaḥ | pauṁsyairbhavema | dyaurna | bhūmiṁ | girayo | nājrān |
tā | no | viśvāni | jaritā | ciketa | parātaraṁ | su | nirṛtirjihītām |
mo | ṣu | ṇaḥ | soma | mṛtyave | parā | dāḥ | paśyema | nu | sūryamuccarantam |
dyubhirhito | jarimā | sū | no | astu | parātaraṁ | su | nirṛtirjihītām |
asunīte | mano | asmāsu | dhāraya | jīvātave | su | pra | tirā | nāyuḥ |
rārandhi | naḥ | sūryasya | saṁdṛśi | ghṛtena | tvaṁ | tanvaṁ | vardhayasva |
asunīte | punarasmāsu | cakṣuḥ | punaḥ | prāṇamiha | no | dhehi | bhogam |
jyokpaśyema | sūryamuccarantamanumate | mṛḻayā | naḥ | svasti |
punarno | asuṁ | pṛthivī | dadātu | punardyaurdevī | punarantarikṣam |
punarnaḥ | somastanvaṁ | dadātu | punaḥ | pūṣā | pathyāṁ | yā | svastiḥ |
śaṁ | rodasī | subandhave | yahvī | ṛtasya | mātarā |
bharatāmapa | yadrapo | dyauḥ | pṛthivi | kṣamā | rapo | mo | ṣu | te | kiṁ | canāmamat |
ava | dvake | ava | trikā | divaścaranti | bheṣajā |
kṣamā | cariṣṇvekakaṁ | bharatāmapa | yadrapo | dyauḥ | pṛthivi | kṣamā | rapo | mo | ṣu | te | kiṁ | canāmamat |
samindreraya | gāmanaḍvāhaṁ | yāvahaduśīnarāṇyā | anaḥ |
bharatāmapa | yadrapo | dyauḥ | pṛthivi | kṣamā | rapo | mo | ṣu | te | kiṁ | canāmamat |
ā | janaṁ | tveṣasaṁdṛśaṁ | māhīnānāmupastutam |
aganma | bibhrato | namaḥ |
asamātiṁ | nitośanaṁ | tveṣaṁ | niyayinaṁ | ratham |
bhajerathasya | satpatim |
yo | janānmahiṣām̐ | ivātitasthau | pavīravān |
utāpavīravānyudhā |
yasyekṣvākurupa | vrate | revānmarāyyedhate |
divīva | pañca | kṛṣṭayaḥ |
indra | kṣatrāsamātiṣu | rathaproṣṭheṣu | dhāraya |
divīva | sūryaṁ | dṛśe |
agastyasya | nadbhyaḥ | saptī | yunakṣi | rohitā |
paṇīnnyakramīrabhi | viśvānrājannarādhasaḥ |
ayaṁ | mātāyaṁ | pitāyaṁ | jīvāturāgamat |
idaṁ | tava | prasarpaṇaṁ | subandhavehi | nirihi |
yathā | yugaṁ | varatrayā | nahyanti | dharuṇāya | kam |
evā | dādhāra | te | mano | jīvātave | na | mṛtyave'tho | ariṣṭatātaye |
yatheyaṁ | pṛthivī | mahī | dādhāremānvanaspatīn |
evā | dādhāra | te | mano | jīvātave | na | mṛtyave'tho | ariṣṭatātaye |
yamādahaṁ | vaivasvatātsubandhormanābharam |
jīvātave | na | mṛtyave'tho | ariṣṭatātaye |
nyagvāto'va | vāti | nyaktapati | sūryaḥ |
nīcīnamaghnyā | duhe | nyagbhavatu | te | rapaḥ |
ayaṁ | me | hasto | bhagavānayaṁ | me | bhagavattaraḥ |
ayaṁ | me | viśvabheṣajo'yaṁ | śivābhimarśanaḥ |
idamitthā | raudraṁ | gūrtavacā | brahma | kratvā | śacyāmantarājau |
krāṇā | yadasya | pitarā | maṁhaneṣṭhāḥ | parṣatpakthe | ahannā | sapta | hotṝn |
seddānāya | dabhyāya | vanvañcyavānaḥ | sūdairamimīta | vedim |
tūrvayāṇo | gūrtavacastamaḥ | kṣodo | na | retetaūti | siñcat |
mano | na | yeṣu | havaneṣu | tigmaṁ | vipaḥ | śacyā | vanutho | dravantā |
ā | yaḥ | śaryābhistuvinṛmṇo | asyāśrīṇītādiśaṁ | gabhastau |
kṛṣṇā | yadgoṣvaruṇīṣu | sīdaddivo | napātāśvinā | huve | vām |
vītaṁ | me | yajñamā | gataṁ | me | annaṁ | vavanvāṁsā | neṣamasmṛtadhrū |
prathiṣṭa | yasya | vīrakarmamiṣṇadanuṣṭhitaṁ | nu | naryo | apauhat |
punastadā | vṛhati | yatkanāyā | duhiturānubhṛtamanarvā |
madhyā | yatkartvamabhavadabhīke | kāmaṁ | kṛṇvāne | pitari | yuvatyām |
manānagreto | jahaturviyantā | sānau | niṣiktaṁ | sukṛtasya | yonau |
pitā | yatsvāṁ | duhitaramadhiṣkankṣmayā | retaḥ | saṁjagmāno | ni | ṣiñcat |
svādhyo'janayanbrahma | devā | vāstoṣpatiṁ | vratapāṁ | niratakṣan |
seṁ | vṛṣā | na | phenamasyadājau | smadā | paraidapa | dabhracetāḥ |
saratpadā | na | dakṣiṇā | parāvṛṅna | tā | nu | me | pṛśanyo | jagṛbhre |
makṣū | na | vahniḥ | prajāyopabdiragniṁ | na | nagnopa | sīdadūdhaḥ |
sanitedhmaṁ | sanitota | vājaṁ | sa | dhartā | jajñe | sahasā | yavīyut |
makṣū | kanāyāḥ | sakhyaṁ | navagvā | ṛtaṁ | vadanta | ṛtayuktimagman |
dvibarhaso | yopa | gopamāguradakṣiṇāso | acyutā | dudukṣan |
makṣū | kanāyāḥ | sakhyaṁ | navīyo | rādho | na | reta | ṛtamitturaṇyan |
śuci | yatte | rekṇāyajanta | sabardughāyāḥ | payosriyāyāḥ |
paśvā | yatpaścā | viyutā | budhanteti | bravīti | vaktarī | rarāṇaḥ |
vasorvasutvā | kāravo'nehā | viśvaṁ | viveṣṭi | draviṇamupa | kṣu |
tadinnvasya | pariṣadvāno | agmanpurū | sadanto | nārṣadaṁ | bibhitsan |
vi | śuṣṇasya | saṁgrathitamanarvā | vidatpuruprajātasya | guhā | yat |
bhargo | ha | nāmota | yasya | devāḥ | svarṇa | ye | triṣadhasthe | niṣeduḥ |
agnirha | nāmota | jātavedāḥ | śrudhī | no | hotarṛtasya | hotādhruk |
uta | tyā | me | raudrāvarcimantā | nāsatyāvindra | gūrtaye | yajadhyai |
manuṣvadvṛktabarhiṣe | rarāṇā | mandū | hitaprayasā | vikṣu | yajyū |
ayaṁ | stuto | rājā | vandi | vedhāpaśca | viprastarati | svasetuḥ |
sa | kakṣīvantaṁ | rejayatso | agniṁ | nemiṁ | na | cakramarvato | raghudru |
sa | dvibandhurvaitaraṇo | yaṣṭā | sabardhuṁ | dhenumasvaṁ | duhadhyai |
saṁ | yanmitrāvaruṇā | vṛñjokthairjyeṣṭhebhiraryamaṇaṁ | varūthaiḥ |
tadbandhuḥ | sūrirdivi | te | dhiyaṁdhā | nābhānediṣṭho | rapati | pra | venan |
sā | no | nābhiḥ | paramāsya | vā | ghāhaṁ | tatpaścā | katithaścidāsa |
iyaṁ | me | nābhiriha | me | sadhasthamime | me | devāyamasmi | sarvaḥ |
dvijāha | prathamajā | ṛtasyedaṁ | dhenuraduhajjāyamānā |
adhāsu | mandro | aratirvibhāvāva | syati | dvivartanirvaneṣāṭ |
ūrdhvā | yacchreṇirna | śiśurdanmakṣū | sthiraṁ | śevṛdhaṁ | sūta | mātā |
adhā | gāvopamātiṁ | kanāyānu | śvāntasya | kasya | citpareyuḥ |
śrudhi | tvaṁ | sudraviṇo | nastvaṁ | yāḻāśvaghnasya | vāvṛdhe | sūnṛtābhiḥ |
adha | tvamindra | viddhyasmānmaho | rāye | nṛpate | vajrabāhuḥ |
rakṣā | ca | no | maghonaḥ | pāhi | sūrīnanehasaste | harivo | abhiṣṭau |
adha | yadrājānā | gaviṣṭau | saratsaraṇyuḥ | kārave | jaraṇyuḥ |
vipraḥ | preṣṭhaḥ | sa | hyeṣāṁ | babhūva | parā | ca | vakṣaduta | parṣadenān |
adhā | nvasya | jenyasya | puṣṭau | vṛthā | rebhantemahe | tadū | nu |
saraṇyurasya | sūnuraśvo | vipraścāsi | śravasaśca | sātau |
yuvoryadi | sakhyāyāsme | śardhāya | stomaṁ | jujuṣe | namasvān |
viśvatra | yasminnā | giraḥ | samīcīḥ | pūrvīva | gāturdāśatsūnṛtāyai |
sa | gṛṇāno | adbhirdevavāniti | subandhurnamasā | sūktaiḥ |
vardhadukthairvacobhirā | hi | nūnaṁ | vyadhvaiti | payasosriyāyāḥ |
to | ṣu | ṇo | maho | yajatrā | bhūta | devāsotaye | sajoṣāḥ |
ye | vājām̐ | anayatā | viyanto | ye | sthā | nicetāro | amūrāḥ |
ye | yajñena | dakṣiṇayā | samaktendrasya | sakhyamamṛtatvamānaśa |
tebhyo | bhadramaṅgiraso | vo | astu | prati | gṛbhṇīta | mānavaṁ | sumedhasaḥ |
yodājanpitaro | gomayaṁ | vasvṛtenābhindanparivatsare | valam |
dīrghāyutvamaṅgiraso | vo | astu | prati | gṛbhṇīta | mānavaṁ | sumedhasaḥ |
ya | ṛtena | sūryamārohayandivyaprathayanpṛthivīṁ | mātaraṁ | vi |
suprajāstvamaṅgiraso | vo | astu | prati | gṛbhṇīta | mānavaṁ | sumedhasaḥ |
ayaṁ | nābhā | vadati | valgu | vo | gṛhe | devaputrā | ṛṣayastacchṛṇotana |
subrahmaṇyamaṅgiraso | vo | astu | prati | gṛbhṇīta | mānavaṁ | sumedhasaḥ |
virūpāsedṛṣayasta | idgambhīravepasaḥ |
te | aṅgirasaḥ | sūnavaste | agneḥ | pari | jajñire |
ye | agneḥ | pari | jajñire | virūpāso | divaspari |
navagvo | nu | daśagvo | aṅgirastamaḥ | sacā | deveṣu | maṁhate |
indreṇa | yujā | niḥ | sṛjanta | vāghato | vrajaṁ | gomantamaśvinam |
sahasraṁ | me | dadato | aṣṭakarṇyaḥ | śravo | deveṣvakrata |
pra | nūnaṁ | jāyatāmayaṁ | manustokmeva | rohatu |
yaḥ | sahasraṁ | śatāśvaṁ | sadyo | dānāya | maṁhate |
na | tamaśnoti | kaścana | diveva | sānvārabham |
sāvarṇyasya | dakṣiṇā | vi | sindhuriva | paprathe |
uta | dāsā | pariviṣe | smaddiṣṭī | goparīṇasā |
yadusturvaśca | māmahe |
sahasradā | grāmaṇīrmā | riṣanmanuḥ | sūryeṇāsya | yatamānaitu | dakṣiṇā |
sāvarṇerdevāḥ | pra | tirantvāyuryasminnaśrāntāsanāma | vājam |
parāvato | ye | didhiṣantāpyaṁ | manuprītāso | janimā | vivasvataḥ |
yayāterye | nahuṣyasya | barhiṣi | devāsate | te | adhi | bruvantu | naḥ |
viśvā | hi | vo | namasyāni | vandyā | nāmāni | devota | yajñiyāni | vaḥ |
ye | stha | jātāditeradbhyaspari | ye | pṛthivyāste | meha | śrutā | havam |
yebhyo | mātā | madhumatpinvate | payaḥ | pīyūṣaṁ | dyauraditiradribarhāḥ |
ukthaśuṣmānvṛṣabharāntsvapnasastām̐ | ādityām̐ | anu | madā | svastaye |
nṛcakṣaso | animiṣanto | arhaṇā | bṛhaddevāso | amṛtatvamānaśuḥ |
jyotīrathāhimāyā | anāgaso | divo | varṣmāṇaṁ | vasate | svastaye |
samrājo | ye | suvṛdho | yajñamāyayuraparihvṛtā | dadhire | divi | kṣayam |
tām̐ | ā | vivāsa | namasā | suvṛktibhirmaho | ādityām̐ | aditiṁ | svastaye |
ko | vaḥ | stomaṁ | rādhati | yaṁ | jujoṣatha | viśve | devāso | manuṣo | yati | ṣṭhana |
ko | vo'dhvaraṁ | tuvijātāraṁ | karadyo | naḥ | parṣadatyaṁhaḥ | svastaye |
yebhyo | hotrāṁ | prathamāmāyeje | manuḥ | samiddhāgnirmanasā | sapta | hotṛbhiḥ |
tādityā | abhayaṁ | śarma | yacchata | sugā | naḥ | karta | supathā | svastaye |
yeśire | bhuvanasya | pracetaso | viśvasya | sthāturjagataśca | mantavaḥ |
te | naḥ | kṛtādakṛtādenasasparyadyā | devāsaḥ | pipṛtā | svastaye |
bhareṣvindraṁ | suhavaṁ | havāmaheṁ'homucaṁ | sukṛtaṁ | daivyaṁ | janam |
agniṁ | mitraṁ | varuṇaṁ | sātaye | bhagaṁ | dyāvāpṛthivī | marutaḥ | svastaye |
sutrāmāṇaṁ | pṛthivīṁ | dyāmanehasaṁ | suśarmāṇamaditiṁ | supraṇītim |
daivīṁ | nāvaṁ | svaritrāmanāgasamasravantīmā | ruhemā | svastaye |
viśve | yajatrādhi | vocatotaye | trāyadhvaṁ | no | durevāyābhihrutaḥ |
satyayā | vo | devahūtyā | huvema | śṛṇvato | devāvase | svastaye |
apāmīvāmapa | viśvāmanāhutimapārātiṁ | durvidatrāmaghāyataḥ |
āre | devā | dveṣo | asmadyuyotanoru | ṇaḥ | śarma | yacchatā | svastaye |
ariṣṭaḥ | sa | marto | viśvaidhate | pra | prajābhirjāyate | dharmaṇaspari |
yamādityāso | nayathā | sunītibhirati | viśvāni | duritā | svastaye |
yaṁ | devāso'vatha | vājasātau | yaṁ | śūrasātā | maruto | hite | dhane |
prātaryāvāṇaṁ | rathamindra | sānasimariṣyantamā | ruhemā | svastaye |
svasti | naḥ | pathyāsu | dhanvasu | svastyapsu | vṛjane | svarvati |
svasti | naḥ | putrakṛtheṣu | yoniṣu | svasti | rāye | maruto | dadhātana |
svastiriddhi | prapathe | śreṣṭhā | rekṇasvatyabhi | yā | vāmameti |
sā | no | amā | so | araṇe | ni | pātu | svāveśā | bhavatu | devagopā |
evā | plateḥ | sūnuravīvṛdhadvo | viśvādityā | adite | manīṣī |
īśānāso | naro | amartyenāstāvi | jano | divyo | gayena |
kathā | devānāṁ | katamasya | yāmani | sumantu | nāma | śṛṇvatāṁ | manāmahe |
ko | mṛḻāti | katamo | no | mayaskaratkatamotī | abhyā | vavartati |
kratūyanti | kratavo | hṛtsu | dhītayo | venanti | venāḥ | patayantyā | diśaḥ |
na | marḍitā | vidyate | anyaibhyo | deveṣu | me | adhi | kāmāyaṁsata |
narā | vā | śaṁsaṁ | pūṣaṇamagohyamagniṁ | deveddhamabhyarcase | girā |
sūryāmāsā | candramasā | yamaṁ | divi | tritaṁ | vātamuṣasamaktumaśvinā |
kathā | kavistuvīravānkayā | girā | bṛhaspatirvāvṛdhate | suvṛktibhiḥ |
ajaikapātsuhavebhirṛkvabhirahiḥ | śṛṇotu | budhnyo | havīmani |
dakṣasya | vādite | janmani | vrate | rājānā | mitrāvaruṇā | vivāsasi |
atūrtapanthāḥ | pururatho | aryamā | saptahotā | viṣurūpeṣu | janmasu |
te | no | arvanto | havanaśruto | havaṁ | viśve | śṛṇvantu | vājino | mitadravaḥ |
sahasrasā | medhasātāviva | tmanā | maho | ye | dhanaṁ | samitheṣu | jabhrire |
pra | vo | vāyuṁ | rathayujaṁ | puraṁdhiṁ | stomaiḥ | kṛṇudhvaṁ | sakhyāya | pūṣaṇam |
te | hi | devasya | savituḥ | savīmani | kratuṁ | sacante | sacitaḥ | sacetasaḥ |
triḥ | sapta | sasrā | nadyo | mahīrapo | vanaspatīnparvatām̐ | agnimūtaye |
kṛśānumastṝntiṣyaṁ | sadhasthā | rudraṁ | rudreṣu | rudriyaṁ | havāmahe |
sarasvatī | sarayuḥ | sindhurūrmibhirmaho | mahīravasā | yantu | vakṣaṇīḥ |
devīrāpo | mātaraḥ | sūdayitnvo | ghṛtavatpayo | madhumanno | arcata |
uta | mātā | bṛhaddivā | śṛṇotu | nastvaṣṭā | devebhirjanibhiḥ | pitā | vacaḥ |
ṛbhukṣā | vājo | rathaspatirbhago | raṇvaḥ | śaṁsaḥ | śaśamānasya | pātu | naḥ |
raṇvaḥ | saṁdṛṣṭau | pitumām̐ | iva | kṣayo | bhadrā | rudrāṇāṁ | marutāmupastutiḥ |
gobhiḥ | ṣyāma | yaśaso | janeṣvā | sadā | devāseḻayā | sacemahi |
yāṁ | me | dhiyaṁ | marutendra | devādadāta | varuṇa | mitra | yūyam |
tāṁ | pīpayata | payaseva | dhenuṁ | kuvidgiro | adhi | rathe | vahātha |
kuvidaṅga | prati | yathā | cidasya | naḥ | sajātyasya | maruto | bubodhatha |
nābhā | yatra | prathamaṁ | saṁnasāmahe | tatra | jāmitvamaditirdadhātu | naḥ |
te | hi | dyāvāpṛthivī | mātarā | mahī | devī | devāñjanmanā | yajñiye | itaḥ |
ubhe | bibhṛtobhayaṁ | bharīmabhiḥ | purū | retāṁsi | pitṛbhiśca | siñcataḥ |
vi | ṣā | hotrā | viśvamaśnoti | vāryaṁ | bṛhaspatiraramatiḥ | panīyasī |
grāvā | yatra | madhuṣuducyate | bṛhadavīvaśanta | matibhirmanīṣiṇaḥ |
evā | kavistuvīravām̐ | ṛtajñā | draviṇasyurdraviṇasaścakānaḥ |
ukthebhiratra | matibhiśca | vipro'pīpayadgayo | divyāni | janma |
evā | plateḥ | sūnuravīvṛdhadvo | viśvādityā | adite | manīṣī |
īśānāso | naro | amartyenāstāvi | jano | divyo | gayena |
agnirindro | varuṇo | mitro | aryamā | vāyuḥ | pūṣā | sarasvatī | sajoṣasaḥ |
ādityā | viṣṇurmarutaḥ | svarbṛhatsomo | rudro | aditirbrahmaṇaspatiḥ |
indrāgnī | vṛtrahatyeṣu | satpatī | mitho | hinvānā | tanvā | samokasā |
antarikṣaṁ | mahyā | paprurojasā | somo | ghṛtaśrīrmahimānamīrayan |
teṣāṁ | hi | mahnā | mahatāmanarvaṇāṁ | stomām̐ | iyarmyṛtajñā | ṛtāvṛdhām |
ye | apsavamarṇavaṁ | citrarādhasaste | no | rāsantāṁ | mahaye | sumitryāḥ |
svarṇaramantarikṣāṇi | rocanā | dyāvābhūmī | pṛthivīṁ | skambhurojasā |
pṛkṣeva | mahayantaḥ | surātayo | devāḥ | stavante | manuṣāya | sūrayaḥ |
mitrāya | śikṣa | varuṇāya | dāśuṣe | yā | samrājā | manasā | na | prayucchataḥ |
yayordhāma | dharmaṇā | rocate | bṛhadyayorubhe | rodasī | nādhasī | vṛtau |
yā | gaurvartaniṁ | paryeti | niṣkṛtaṁ | payo | duhānā | vratanīravārataḥ |
sā | prabruvāṇā | varuṇāya | dāśuṣe | devebhyo | dāśaddhaviṣā | vivasvate |
divakṣaso | agnijihvā | ṛtāvṛdha | ṛtasya | yoniṁ | vimṛśantāsate |
dyāṁ | skabhitvyapā | cakrurojasā | yajñaṁ | janitvī | tanvī | ni | māmṛjuḥ |
parikṣitā | pitarā | pūrvajāvarī | ṛtasya | yonā | kṣayataḥ | samokasā |
dyāvāpṛthivī | varuṇāya | savrate | ghṛtavatpayo | mahiṣāya | pinvataḥ |
parjanyāvātā | vṛṣabhā | purīṣiṇendravāyū | varuṇo | mitro | aryamā |
devām̐ | ādityām̐ | aditiṁ | havāmahe | ye | pārthivāso | divyāso | apsu | ye |
tvaṣṭāraṁ | vāyumṛbhavo | yauhate | daivyā | hotāroṣasaṁ | svastaye |
bṛhaspatiṁ | vṛtrakhādaṁ | sumedhasamindriyaṁ | somaṁ | dhanaso | īmahe |
brahma | gāmaśvaṁ | janayantauṣadhīrvanaspatīnpṛthivīṁ | parvatām̐ | apaḥ |
sūryaṁ | divi | rohayantaḥ | sudānavāryā | vratā | visṛjanto | adhi | kṣami |
bhujyumaṁhasaḥ | pipṛtho | niraśvinā | śyāvaṁ | putraṁ | vadhrimatyājinvatam |
kamadyuvaṁ | vimadāyohathuryuvaṁ | viṣṇāpvaṁ | viśvakāyāva | sṛjathaḥ |
pāvīravī | tanyaturekapādajo | divo | dhartā | sindhurāpaḥ | samudriyaḥ |
viśve | devāsaḥ | śṛṇavanvacāṁsi | me | sarasvatī | saha | dhībhiḥ | puraṁdhyā |
viśve | devāḥ | saha | dhībhiḥ | puraṁdhyā | manoryajatrāmṛtā | ṛtajñāḥ |
rātiṣāco | abhiṣācaḥ | svarvidaḥ | svargiro | brahma | sūktaṁ | juṣerata |
devānvasiṣṭho | amṛtānvavande | ye | viśvā | bhuvanābhi | pratasthuḥ |
te | no | rāsantāmurugāyamadya | yūyaṁ | pāta | svastibhiḥ | sadā | naḥ |
devānhuve | bṛhacchravasaḥ | svastaye | jyotiṣkṛto | adhvarasya | pracetasaḥ |
ye | vāvṛdhuḥ | prataraṁ | viśvavedasendrajyeṣṭhāso | amṛtā | ṛtāvṛdhaḥ |
indraprasūtā | varuṇapraśiṣṭā | ye | sūryasya | jyotiṣo | bhāgamānaśuḥ |
marudgaṇe | vṛjane | manma | dhīmahi | māghone | yajñaṁ | janayanta | sūrayaḥ |
indro | vasubhiḥ | pari | pātu | no | gayamādityairno | aditiḥ | śarma | yacchatu |
rudro | rudrebhirdevo | mṛḻayāti | nastvaṣṭā | no | gnābhiḥ | suvitāya | jinvatu |
aditirdyāvāpṛthivī | ṛtaṁ | mahadindrāviṣṇū | marutaḥ | svarbṛhat |
devām̐ | ādityām̐ | avase | havāmahe | vasūnrudrāntsavitāraṁ | sudaṁsasam |
sarasvāndhībhirvaruṇo | dhṛtavrataḥ | pūṣā | viṣṇurmahimā | vāyuraśvinā |
brahmakṛto | amṛtā | viśvavedasaḥ | śarma | no | yaṁsantrivarūthamaṁhasaḥ |
vṛṣā | yajño | vṛṣaṇaḥ | santu | yajñiyā | vṛṣaṇo | devā | vṛṣaṇo | haviṣkṛtaḥ |
vṛṣaṇā | dyāvāpṛthivī | ṛtāvarī | vṛṣā | parjanyo | vṛṣaṇo | vṛṣastubhaḥ |
agnīṣomā | vṛṣaṇā | vājasātaye | purupraśastā | vṛṣaṇopa | bruve |
yāvījire | vṛṣaṇo | devayajyayā | tā | naḥ | śarma | trivarūthaṁ | vi | yaṁsataḥ |
dhṛtavratāḥ | kṣatriyā | yajñaniṣkṛto | bṛhaddivādhvarāṇāmabhiśriyaḥ |
agnihotāra | ṛtasāpo | adruho'po | asṛjannanu | vṛtratūrye |
dyāvāpṛthivī | janayannabhi | vratāpauṣadhīrvanināni | yajñiyā |
antarikṣaṁ | svarā | paprurūtaye | vaśaṁ | devāsastanvī | ni | māmṛjuḥ |
dhartāro | diva | ṛbhavaḥ | suhastā | vātāparjanyā | mahiṣasya | tanyatoḥ |
āpauṣadhīḥ | pra | tirantu | no | giro | bhago | rātirvājino | yantu | me | havam |
samudraḥ | sindhū | rajo | antarikṣamajaikapāttanayitnurarṇavaḥ |
ahirbudhnyaḥ | śṛṇavadvacāṁsi | me | viśve | devāsota | sūrayo | mama |
syāma | vo | manavo | devavītaye | prāñcaṁ | no | yajñaṁ | pra | ṇayata | sādhuyā |
ādityā | rudrā | vasavaḥ | sudānavemā | brahma | śasyamānāni | jinvata |
daivyā | hotārā | prathamā | purohita | ṛtasya | panthāmanvemi | sādhuyā |
kṣetrasya | patiṁ | prativeśamīmahe | viśvāndevām̐ | amṛtām̐ | aprayucchataḥ |
vasiṣṭhāsaḥ | pitṛvadvācamakrata | devām̐ | īḻānā | ṛṣivatsvastaye |
prīteva | jñātayaḥ | kāmametyāsme | devāso'va | dhūnutā | vasu |
devānvasiṣṭho | amṛtānvavande | ye | viśvā | bhuvanābhi | pratasthuḥ |
te | no | rāsantāmurugāyamadya | yūyaṁ | pāta | svastibhiḥ | sadā | naḥ |
imāṁ | dhiyaṁ | saptaśīrṣṇīṁ | pitā | na | ṛtaprajātāṁ | bṛhatīmavindat |
turīyaṁ | svijjanayadviśvajanyo'yāsyokthamindrāya | śaṁsan |
ṛtaṁ | śaṁsanta | ṛju | dīdhyānā | divasputrāso | asurasya | vīrāḥ |
vipraṁ | padamaṅgiraso | dadhānā | yajñasya | dhāma | prathamaṁ | mananta |
haṁsairiva | sakhibhirvāvadadbhiraśmanmayāni | nahanā | vyasyan |
bṛhaspatirabhikanikradadgota | prāstauducca | vidvām̐ | agāyat |
avo | dvābhyāṁ | paraikayā | gā | guhā | tiṣṭhantīranṛtasya | setau |
bṛhaspatistamasi | jyotiricchannudusrākarvi | hi | tisrāvaḥ |
vibhidyā | puraṁ | śayathemapācīṁ | nistrīṇi | sākamudadherakṛntat |
bṛhaspatiruṣasaṁ | sūryaṁ | gāmarkaṁ | viveda | stanayanniva | dyauḥ |
indro | valaṁ | rakṣitāraṁ | dughānāṁ | kareṇeva | vi | cakartā | raveṇa |
svedāñjibhirāśiramicchamāno'rodayatpaṇimā | gāmuṣṇāt |
seṁ | satyebhiḥ | sakhibhiḥ | śucadbhirgodhāyasaṁ | vi | dhanasairadardaḥ |
brahmaṇaspatirvṛṣabhirvarāhairgharmasvedebhirdraviṇaṁ | vyānaṭ |
te | satyena | manasā | gopatiṁ | geyānāsa | iṣaṇayanta | dhībhiḥ |
bṛhaspatirmithoavadyapebhirudusriyāsṛjata | svayugbhiḥ |
taṁ | vardhayanto | matibhiḥ | śivābhiḥ | siṁhamiva | nānadataṁ | sadhasthe |
bṛhaspatiṁ | vṛṣaṇaṁ | śūrasātau | bharebhare | anu | madema | jiṣṇum |
yadā | vājamasanadviśvarūpamā | dyāmarukṣaduttarāṇi | sadma |
bṛhaspatiṁ | vṛṣaṇaṁ | vardhayanto | nānā | santo | bibhrato | jyotirāsā |
satyāmāśiṣaṁ | kṛṇutā | vayodhai | kīriṁ | ciddhyavatha | svebhirevaiḥ |
paścā | mṛdho | apa | bhavantu | viśvāstadrodasī | śṛṇutaṁ | viśvaminve |
indro | mahnā | mahato | arṇavasya | vi | mūrdhānamabhinadarbudasya |
ahannahimariṇātsapta | sindhūndevairdyāvāpṛthivī | prāvataṁ | naḥ |
udapruto | na | vayo | rakṣamāṇā | vāvadato | abhriyasyeva | ghoṣāḥ |
giribhrajo | normayo | madanto | bṛhaspatimabhyarkānāvan |
saṁ | gobhirāṅgiraso | nakṣamāṇo | bhagevedaryamaṇaṁ | nināya |
jane | mitro | na | daṁpatī | anakti | bṛhaspate | vājayāśūm̐rivājau |
sādhvaryātithinīriṣirāḥ | spārhāḥ | suvarṇānavadyarūpāḥ |
bṛhaspatiḥ | parvatebhyo | vitūryā | nirgope | yavamiva | sthivibhyaḥ |
āpruṣāyanmadhuna | ṛtasya | yonimavakṣipannarkolkāmiva | dyoḥ |
bṛhaspatiruddharannaśmano | gā | bhūmyodneva | vi | tvacaṁ | bibheda |
apa | jyotiṣā | tamo | antarikṣādudnaḥ | śīpālamiva | vātājat |
bṛhaspatiranumṛśyā | valasyābhramiva | vātā | cakrā | gāḥ |
yadā | valasya | pīyato | jasuṁ | bhedbṛhaspatiragnitapobhirarkaiḥ |
dadbhirna | jihvā | pariviṣṭamādadāvirnidhīm̐rakṛṇodusriyāṇām |
bṛhaspatiramata | hi | tyadāsāṁ | nāma | svarīṇāṁ | sadane | guhā | yat |
āṇḍeva | bhittvā | śakunasya | garbhamudusriyāḥ | parvatasya | tmanājat |
aśnāpinaddhaṁ | madhu | paryapaśyanmatsyaṁ | na | dīnodani | kṣiyantam |
niṣṭajjabhāra | camasaṁ | na | vṛkṣādbṛhaspatirviraveṇā | vikṛtya |
soṣāmavindatsa | svaḥ | so | agniṁ | so | arkeṇa | vi | babādhe | tamāṁsi |
bṛhaspatirgovapuṣo | valasya | nirmajjānaṁ | na | parvaṇo | jabhāra |
himeva | parṇā | muṣitā | vanāni | bṛhaspatinākṛpayadvalo | gāḥ |
anānukṛtyamapunaścakāra | yātsūryāmāsā | mithoccarātaḥ |
abhi | śyāvaṁ | na | kṛśanebhiraśvaṁ | nakṣatrebhiḥ | pitaro | dyāmapiṁśan |
rātryāṁ | tamo | adadhurjyotirahanbṛhaspatirbhinadadriṁ | vidadgāḥ |
idamakarma | namo | abhriyāya | yaḥ | pūrvīranvānonavīti |
bṛhaspatiḥ | sa | hi | gobhiḥ | so | aśvaiḥ | sa | vīrebhiḥ | sa | nṛbhirno | vayo | dhāt |
bhadrāgnervadhryaśvasya | saṁdṛśo | vāmī | praṇītiḥ | suraṇopetayaḥ |
yadīṁ | sumitrā | viśo | agrendhate | ghṛtenāhuto | jarate | davidyutat |
ghṛtamagnervadhryaśvasya | vardhanaṁ | ghṛtamannaṁ | ghṛtamvasya | medanam |
ghṛtenāhutorviyā | vi | paprathe | sūryeva | rocate | sarpirāsutiḥ |
yatte | manuryadanīkaṁ | sumitraḥ | samīdhe | agne | tadidaṁ | navīyaḥ |
sa | revacchoca | sa | giro | juṣasva | sa | vājaṁ | darṣi | seha | śravo | dhāḥ |
yaṁ | tvā | pūrvamīḻito | vadhryaśvaḥ | samīdhe | agne | sedaṁ | juṣasva |
sa | naḥ | stipota | bhavā | tanūpā | dātraṁ | rakṣasva | yadidaṁ | te | asme |
bhavā | dyumnī | vādhryaśvota | gopā | mā | tvā | tārīdabhimātirjanānām |
śūreva | dhṛṣṇuścyavanaḥ | sumitraḥ | pra | nu | vocaṁ | vādhryaśvasya | nāma |
samajryā | parvatyā | vasūni | dāsā | vṛtrāṇyāryā | jigetha |
śūreva | dhṛṣṇuścyavano | janānāṁ | tvamagne | pṛtanāyūm̐rabhi | ṣyāḥ |
dīrghatanturbṛhadukṣāyamagniḥ | sahasrastarīḥ | śatanītha | ṛbhvā |
dyumāndyumatsu | nṛbhirmṛjyamānaḥ | sumitreṣu | dīdayo | devayatsu |
tve | dhenuḥ | sudughā | jātavedo'saścateva | samanā | sabardhuk |
tvaṁ | nṛbhirdakṣiṇāvadbhiragne | sumitrebhiridhyase | devayadbhiḥ |
devāścitte | amṛtā | jātavedo | mahimānaṁ | vādhryaśva | pra | vocan |
yatsaṁpṛcchaṁ | mānuṣīrviśāyantvaṁ | nṛbhirajayastvāvṛdhebhiḥ |
piteva | putramabibharupasthe | tvāmagne | vadhryaśvaḥ | saparyan |
juṣāṇo | asya | samidhaṁ | yaviṣṭhota | pūrvām̐ | avanorvrādhataścit |
śaśvadagnirvadhryaśvasya | śatrūnnṛbhirjigāya | sutasomavadbhiḥ |
samanaṁ | cidadahaścitrabhāno'va | vrādhantamabhinadvṛdhaścit |
ayamagnirvadhryaśvasya | vṛtrahā | sanakātpreddho | namasopavākyaḥ |
sa | no | ajāmīm̐ruta | vā | vijāmīnabhi | tiṣṭha | śardhato | vādhryaśva |
imāṁ | me | agne | samidhaṁ | juṣasveḻaspade | prati | haryā | ghṛtācīm |
varṣmanpṛthivyāḥ | sudinatve | ahnāmūrdhvo | bhava | sukrato | devayajyā |
ā | devānāmagrayāveha | yātu | narāśaṁso | viśvarūpebhiraśvaiḥ |
ṛtasya | pathā | namasā | miyedho | devebhyo | devatamaḥ | suṣūdat |
śaśvattamamīḻate | dūtyāya | haviṣmanto | manuṣyāso | agnim |
vahiṣṭhairaśvaiḥ | suvṛtā | rathenā | devānvakṣi | ni | ṣadeha | hotā |
vi | prathatāṁ | devajuṣṭaṁ | tiraścā | dīrghaṁ | drāghmā | surabhi | bhūtvasme |
aheḻatā | manasā | deva | barhirindrajyeṣṭhām̐ | uśato | yakṣi | devān |
divo | vā | sānu | spṛśatā | varīyaḥ | pṛthivyā | vā | mātrayā | vi | śrayadhvam |
uśatīrdvāro | mahinā | mahadbhirdevaṁ | rathaṁ | rathayurdhārayadhvam |
devī | divo | duhitarā | suśilpe | uṣāsānaktā | sadatāṁ | ni | yonau |
ā | vāṁ | devāsośatī | uśantorau | sīdantu | subhage | upasthe |
ūrdhvo | grāvā | bṛhadagniḥ | samiddhaḥ | priyā | dhāmānyaditerupasthe |
purohitāvṛtvijā | yajñe | asminviduṣṭarā | draviṇamā | yajethām |
tisro | devīrbarhiridaṁ | varīyā | sīdata | cakṛmā | vaḥ | syonam |
manuṣvadyajñaṁ | sudhitā | havīṁṣīḻā | devī | ghṛtapadī | juṣanta |
deva | tvaṣṭaryaddha | cārutvamānaḍyadaṅgirasāmabhavaḥ | sacābhūḥ |
sa | devānāṁ | pāthopa | pra | vidvānuśanyakṣi | draviṇodaḥ | suratnaḥ |
vanaspate | raśanayā | niyūyā | devānāṁ | pāthopa | vakṣi | vidvān |
svadāti | devaḥ | kṛṇavaddhavīṁṣyavatāṁ | dyāvāpṛthivī | havaṁ | me |
āgne | vaha | varuṇamiṣṭaye | nendraṁ | divo | maruto | antarikṣāt |
sīdantu | barhirviśvā | yajatrāḥ | svāhā | devāmṛtā | mādayantām |
bṛhaspate | prathamaṁ | vāco | agraṁ | yatprairata | nāmadheyaṁ | dadhānāḥ |
yadeṣāṁ | śreṣṭhaṁ | yadaripramāsītpreṇā | tadeṣāṁ | nihitaṁ | guhāviḥ |
saktumiva | titaünā | punanto | yatra | dhīrā | manasā | vācamakrata |
atrā | sakhāyaḥ | sakhyāni | jānate | bhadraiṣāṁ | lakṣmīrnihitādhi | vāci |
yajñena | vācaḥ | padavīyamāyantāmanvavindannṛṣiṣu | praviṣṭām |
tāmābhṛtyā | vyadadhuḥ | purutrā | tāṁ | sapta | rebhābhi | saṁ | navante |
uta | tvaḥ | paśyanna | dadarśa | vācamuta | tvaḥ | śṛṇvanna | śṛṇotyenām |
uto | tvasmai | tanvaṁ | vi | sasre | jāyeva | patyośatī | suvāsāḥ |
uta | tvaṁ | sakhye | sthirapītamāhurnainaṁ | hinvantyapi | vājineṣu |
adhenvā | carati | māyayaiṣa | vācaṁ | śuśruvām̐ | aphalāmapuṣpām |
yastityāja | sacividaṁ | sakhāyaṁ | na | tasya | vācyapi | bhāgo | asti |
yadīṁ | śṛṇotyalakaṁ | śṛṇoti | nahi | praveda | sukṛtasya | panthām |
akṣaṇvantaḥ | karṇavantaḥ | sakhāyo | manojaveṣvasamā | babhūvuḥ |
ādaghnāsopakakṣāsa | u | tve | hradeva | snātvo | tve | dadṛśre |
hṛdā | taṣṭeṣu | manaso | javeṣu | yadbrāhmaṇāḥ | saṁyajante | sakhāyaḥ |
atrāha | tvaṁ | vi | jahurvedyābhirohabrahmāṇo | vi | carantyu | tve |
ime | ye | nārvāṅna | paraścaranti | na | brāhmaṇāso | na | sutekarāsaḥ |
taite | vācamabhipadya | pāpayā | sirīstantraṁ | tanvate | aprajajñayaḥ |
sarve | nandanti | yaśasāgatena | sabhāsāhena | sakhyā | sakhāyaḥ |
kilbiṣaspṛtpituṣaṇirhyeṣāmaraṁ | hito | bhavati | vājināya |
ṛcāṁ | tvaḥ | poṣamāste | pupuṣvāngāyatraṁ | tvo | gāyati | śakvarīṣu |
brahmā | tvo | vadati | jātavidyāṁ | yajñasya | mātrāṁ | vi | mimīto | tvaḥ |
devānāṁ | nu | vayaṁ | jānā | pra | vocāma | vipanyayā |
uktheṣu | śasyamāneṣu | yaḥ | paśyāduttare | yuge |
brahmaṇaspatiretā | saṁ | karmārevādhamat |
devānāṁ | pūrvye | yuge'sataḥ | sadajāyata |
devānāṁ | yuge | prathame'sataḥ | sadajāyata |
tadāśānvajāyanta | taduttānapadaspari |
bhūrjajñottānapado | bhuvāśā | ajāyanta |
aditerdakṣo | ajāyata | dakṣādvaditiḥ | pari |
aditirhyajaniṣṭa | dakṣa | yā | duhitā | tava |
tāṁ | devānvajāyanta | bhadrāmṛtabandhavaḥ |
yaddevādaḥ | salile | susaṁrabdhātiṣṭhata |
atrā | vo | nṛtyatāmiva | tīvro | reṇurapāyata |
yaddevā | yatayo | yathā | bhuvanānyapinvata |
atrā | samudrā | gūḻhamā | sūryamajabhartana |
aṣṭau | putrāso | aditerye | jātāstanvaspari |
devām̐ | upa | praitsaptabhiḥ | parā | mārtāṇḍamāsyat |
saptabhiḥ | putrairaditirupa | praitpūrvyaṁ | yugam |
prajāyai | mṛtyave | tvatpunarmārtāṇḍamābharat |
janiṣṭhograḥ | sahase | turāya | mandraujiṣṭho | bahulābhimānaḥ |
avardhannindraṁ | marutaścidatra | mātā | yadvīraṁ | dadhanaddhaniṣṭhā |
druho | niṣattā | pṛśanī | cidevaiḥ | purū | śaṁsena | vāvṛdhuṣṭendram |
abhīvṛteva | tā | mahāpadena | dhvāntātprapitvādudaranta | garbhāḥ |
ṛṣvā | te | pādā | pra | yajjigāsyavardhanvājota | ye | cidatra |
tvamindra | sālāvṛkāntsahasramāsandadhiṣe | aśvinā | vavṛtyāḥ |
samanā | tūrṇirupa | yāsi | yajñamā | nāsatyā | sakhyāya | vakṣi |
vasāvyāmindra | dhārayaḥ | sahasrāśvinā | śūra | dadaturmaghāni |
mandamāna | ṛtādadhi | prajāyai | sakhibhirindreṣirebhirartham |
ābhirhi | māyopa | dasyumāgānmihaḥ | pra | tamrāvapattamāṁsi |
sanāmānā | ciddhvasayo | nyasmāvāhannindra | uṣaso | yathānaḥ |
ṛṣvairagacchaḥ | sakhibhirnikāmaiḥ | sākaṁ | pratiṣṭhā | hṛdyā | jaghantha |
tvaṁ | jaghantha | namuciṁ | makhasyuṁ | dāsaṁ | kṛṇvāna | ṛṣaye | vimāyam |
tvaṁ | cakartha | manave | syonānpatho | devatrāñjaseva | yānān |
tvametāni | papriṣe | vi | nāmeśānendra | dadhiṣe | gabhastau |
anu | tvā | devāḥ | śavasā | madantyuparibudhnānvaninaścakartha |
cakraṁ | yadasyāpsvā | niṣattamuto | tadasmai | madhviccacchadyāt |
pṛthivyāmatiṣitaṁ | yadūdhaḥ | payo | goṣvadadhauṣadhīṣu |
aśvādiyāyeti | yadvadantyojaso | jātamuta | manyainam |
manyoriyāya | harmyeṣu | tasthau | yataḥ | prajajñendro | asya | veda |
vayaḥ | suparṇopa | sedurindraṁ | priyamedhā | ṛṣayo | nādhamānāḥ |
apa | dhvāntamūrṇuhi | pūrdhi | cakṣurmumugdhyasmānnidhayeva | baddhān |
vasūnāṁ | vā | carkṛṣeyakṣandhiyā | vā | yajñairvā | rodasyoḥ |
arvanto | vā | ye | rayimantaḥ | sātau | vanuṁ | vā | ye | suśruṇaṁ | suśruto | dhuḥ |
havaiṣāmasuro | nakṣata | dyāṁ | śravasyatā | manasā | niṁsata | kṣām |
cakṣāṇā | yatra | suvitāya | devā | dyaurna | vārebhiḥ | kṛṇavanta | svaiḥ |
iyameṣāmamṛtānāṁ | gīḥ | sarvatātā | ye | kṛpaṇanta | ratnam |
dhiyaṁ | ca | yajñaṁ | ca | sādhantaste | no | dhāntu | vasavyamasāmi |
ā | tattendrāyavaḥ | panantābhi | yorvaṁ | gomantaṁ | titṛtsān |
sakṛtsvaṁ | ye | puruputrāṁ | mahīṁ | sahasradhārāṁ | bṛhatīṁ | dudukṣan |
śacīvendramavase | kṛṇudhvamanānataṁ | damayantaṁ | pṛtanyūn |
ṛbhukṣaṇaṁ | maghavānaṁ | suvṛktiṁ | bhartā | yo | vajraṁ | naryaṁ | purukṣuḥ |
yadvāvāna | purutamaṁ | purāṣāḻā | vṛtrahendro | nāmānyaprāḥ |
aceti | prāsahaspatistuviṣmānyadīmuśmasi | kartave | karattat |
pra | su | vāpo | mahimānamuttamaṁ | kārurvocāti | sadane | vivasvataḥ |
pra | saptasapta | tredhā | hi | cakramuḥ | pra | sṛtvarīṇāmati | sindhurojasā |
pra | te'radadvaruṇo | yātave | pathaḥ | sindho | yadvājām̐ | abhyadravastvam |
bhūmyādhi | pravatā | yāsi | sānunā | yadeṣāmagraṁ | jagatāmirajyasi |
divi | svano | yatate | bhūmyoparyanantaṁ | śuṣmamudiyarti | bhānunā |
abhrādiva | pra | stanayanti | vṛṣṭayaḥ | sindhuryadeti | vṛṣabho | na | roruvat |
abhi | tvā | sindho | śiśuminna | mātaro | vāśrārṣanti | payaseva | dhenavaḥ |
rājeva | yudhvā | nayasi | tvamitsicau | yadāsāmagraṁ | pravatāminakṣasi |
imaṁ | me | gaṅge | yamune | sarasvati | śutudri | stomaṁ | sacatā | paruṣṇyā |
asiknyā | marudvṛdhe | vitastayārjīkīye | śṛṇuhyā | suṣomayā |
tṛṣṭāmayā | prathamaṁ | yātave | sajūḥ | susartvā | rasayā | śvetyā | tyā |
tvaṁ | sindho | kubhayā | gomatīṁ | krumuṁ | mehatnvā | sarathaṁ | yābhirīyase |
ṛjītyenī | ruśatī | mahitvā | pari | jrayāṁsi | bharate | rajāṁsi |
adabdhā | sindhurapasāmapastamāśvā | na | citrā | vapuṣīva | darśatā |
svaśvā | sindhuḥ | surathā | suvāsā | hiraṇyayī | sukṛtā | vājinīvatī |
ūrṇāvatī | yuvatiḥ | sīlamāvatyutādhi | vaste | subhagā | madhuvṛdham |
sukhaṁ | rathaṁ | yuyuje | sindhuraśvinaṁ | tena | vājaṁ | saniṣadasminnājau |
mahānhyasya | mahimā | panasyate'dabdhasya | svayaśaso | virapśinaḥ |
ā | va | ṛñjasorjāṁ | vyuṣṭiṣvindraṁ | maruto | rodasī | anaktana |
ubhe | yathā | no | ahanī | sacābhuvā | sadaḥsado | varivasyātodbhidā |
tadu | śreṣṭhaṁ | savanaṁ | sunotanātyo | na | hastayato | adriḥ | sotari |
vidaddhyaryo | abhibhūti | pauṁsyaṁ | maho | rāye | cittarute | yadarvataḥ |
tadiddhyasya | savanaṁ | viverapo | yathā | purā | manave | gātumaśret |
goarṇasi | tvāṣṭre | aśvanirṇiji | premadhvareṣvadhvarām̐ | aśiśrayuḥ |
apa | hata | rakṣaso | bhaṅgurāvataḥ | skabhāyata | nirṛtiṁ | sedhatāmatim |
ā | no | rayiṁ | sarvavīraṁ | sunotana | devāvyaṁ | bharata | ślokamadrayaḥ |
divaścidā | vo'mavattarebhyo | vibhvanā | cidāśvapastarebhyaḥ |
vāyościdā | somarabhastarebhyo'gneścidarca | pitukṛttarebhyaḥ |
bhurantu | no | yaśasaḥ | sotvandhaso | grāvāṇo | vācā | divitā | divitmatā |
naro | yatra | duhate | kāmyaṁ | madhvāghoṣayanto | abhito | mithasturaḥ |
sunvanti | somaṁ | rathirāso | adrayo | nirasya | rasaṁ | gaviṣo | duhanti | te |
duhantyūdharupasecanāya | kaṁ | naro | havyā | na | marjayantāsabhiḥ |
ete | naraḥ | svapaso | abhūtana | yendrāya | sunutha | somamadrayaḥ |
vāmaṁvāmaṁ | vo | divyāya | dhāmne | vasuvasu | vaḥ | pārthivāya | sunvate |
abhrapruṣo | na | vācā | pruṣā | vasu | haviṣmanto | na | yajñā | vijānuṣaḥ |
sumārutaṁ | na | brahmāṇamarhase | gaṇamastoṣyeṣāṁ | na | śobhase |
śriye | maryāso | añjīm̐rakṛṇvata | sumārutaṁ | na | pūrvīrati | kṣapaḥ |
divasputrāsaitā | na | yetirādityāsaste | akrā | na | vāvṛdhuḥ |
pra | ye | divaḥ | pṛthivyā | na | barhaṇā | tmanā | riricre | abhrānna | sūryaḥ |
pājasvanto | na | vīrāḥ | panasyavo | riśādaso | na | maryābhidyavaḥ |
yuṣmākaṁ | budhne | apāṁ | na | yāmani | vithuryati | na | mahī | śratharyati |
viśvapsuryajño | arvāgayaṁ | su | vaḥ | prayasvanto | na | satrācā | gata |
yūyaṁ | dhūrṣu | prayujo | na | raśmibhirjyotiṣmanto | na | bhāsā | vyuṣṭiṣu |
śyenāso | na | svayaśaso | riśādasaḥ | pravāso | na | prasitāsaḥ | paripruṣaḥ |
pra | yadvahadhve | marutaḥ | parākādyūyaṁ | mahaḥ | saṁvaraṇasya | vasvaḥ |
vidānāso | vasavo | rādhyasyārācciddveṣaḥ | sanutaryuyota |
yodṛci | yajñe | adhvareṣṭhā | marudbhyo | na | mānuṣo | dadāśat |
revatsa | vayo | dadhate | suvīraṁ | sa | devānāmapi | gopīthe | astu |
te | hi | yajñeṣu | yajñiyāsomā | ādityena | nāmnā | śaṁbhaviṣṭhāḥ |
te | no'vantu | rathatūrmanīṣāṁ | mahaśca | yāmannadhvare | cakānāḥ |
viprāso | na | manmabhiḥ | svādhyo | devāvyo | na | yajñaiḥ | svapnasaḥ |
rājāno | na | citrāḥ | susaṁdṛśaḥ | kṣitīnāṁ | na | maryārepasaḥ |
agnirna | ye | bhrājasā | rukmavakṣaso | vātāso | na | svayujaḥ | sadyaūtayaḥ |
prajñātāro | na | jyeṣṭhāḥ | sunītayaḥ | suśarmāṇo | na | somā | ṛtaṁ | yate |
vātāso | na | ye | dhunayo | jigatnavo'gnīnāṁ | na | jihvā | virokiṇaḥ |
varmaṇvanto | na | yodhāḥ | śimīvantaḥ | pitṝṇāṁ | na | śaṁsāḥ | surātayaḥ |
rathānāṁ | na | ye'rāḥ | sanābhayo | jigīvāṁso | na | śūrābhidyavaḥ |
vareyavo | na | maryā | ghṛtapruṣo'bhisvartāro | arkaṁ | na | suṣṭubhaḥ |
aśvāso | na | ye | jyeṣṭhāsāśavo | didhiṣavo | na | rathyaḥ | sudānavaḥ |
āpo | na | nimnairudabhirjigatnavo | viśvarūpāṅgiraso | na | sāmabhiḥ |
grāvāṇo | na | sūrayaḥ | sindhumātarādardirāso | adrayo | na | viśvahā |
śiśūlā | na | krīḻayaḥ | sumātaro | mahāgrāmo | na | yāmannuta | tviṣā |
uṣasāṁ | na | ketavo'dhvaraśriyaḥ | śubhaṁyavo | nāñjibhirvyaśvitan |
sindhavo | na | yayiyo | bhrājadṛṣṭayaḥ | parāvato | na | yojanāni | mamire |
subhāgānno | devāḥ | kṛṇutā | suratnānasmāntstotṝnmaruto | vāvṛdhānāḥ |
adhi | stotrasya | sakhyasya | gāta | sanāddhi | vo | ratnadheyāni | santi |
apaśyamasya | mahato | mahitvamamartyasya | martyāsu | vikṣu |
nānā | hanū | vibhṛte | saṁ | bharete | asinvatī | bapsatī | bhūryattaḥ |
guhā | śiro | nihitamṛdhagakṣī | asinvannatti | jihvayā | vanāni |
atrāṇyasmai | paḍbhiḥ | saṁ | bharantyuttānahastā | namasādhi | vikṣu |
pra | mātuḥ | prataraṁ | guhyamicchankumāro | na | vīrudhaḥ | sarpadurvīḥ |
sasaṁ | na | pakvamavidacchucantaṁ | ririhvāṁsaṁ | ripopasthe | antaḥ |
tadvāmṛtaṁ | rodasī | pra | bravīmi | jāyamāno | mātarā | garbho | atti |
nāhaṁ | devasya | martyaściketāgniraṅga | vicetāḥ | sa | pracetāḥ |
yo | asmānnaṁ | tṛṣvādadhātyājyairghṛtairjuhoti | puṣyati |
tasmai | sahasramakṣabhirvi | cakṣe'gne | viśvataḥ | pratyaṅṅasi | tvam |
kiṁ | deveṣu | tyajainaścakarthāgne | pṛcchāmi | nu | tvāmavidvān |
akrīḻankrīḻanharirattave'danvi | parvaśaścakarta | gāmivāsiḥ |
viṣūco | aśvānyuyuje | vanejā | ṛjītibhī | raśanābhirgṛbhītān |
cakṣade | mitro | vasubhiḥ | sujātaḥ | samānṛdhe | parvabhirvāvṛdhānaḥ |
agniḥ | saptiṁ | vājaṁbharaṁ | dadātyagnirvīraṁ | śrutyaṁ | karmaniḥṣṭhām |
agnī | rodasī | vi | caratsamañjannagnirnārīṁ | vīrakukṣiṁ | puraṁdhim |
agnerapnasaḥ | samidastu | bhadrāgnirmahī | rodasī | ā | viveśa |
agnirekaṁ | codayatsamatsvagnirvṛtrāṇi | dayate | purūṇi |
agnirha | tyaṁ | jarataḥ | karṇamāvāgniradbhyo | niradahajjarūtham |
agniratriṁ | gharmoruṣyadantaragnirnṛmedhaṁ | prajayāsṛjatsam |
agnirdāddraviṇaṁ | vīrapeśāgnirṛṣiṁ | yaḥ | sahasrā | sanoti |
agnirdivi | havyamā | tatānāgnerdhāmāni | vibhṛtā | purutrā |
agnimukthairṛṣayo | vi | hvayante'gniṁ | naro | yāmani | bādhitāsaḥ |
agniṁ | vayo | antarikṣe | patanto'gniḥ | sahasrā | pari | yāti | gonām |
agniṁ | viśeḻate | mānuṣīryāgniṁ | manuṣo | nahuṣo | vi | jātāḥ |
agnirgāndharvīṁ | pathyāmṛtasyāgnergavyūtirghṛtā | niṣattā |
agnaye | brahma | ṛbhavastatakṣuragniṁ | mahāmavocāmā | suvṛktim |
agne | prāva | jaritāraṁ | yaviṣṭhāgne | mahi | draviṇamā | yajasva |
yemā | viśvā | bhuvanāni | juhvadṛṣirhotā | nyasīdatpitā | naḥ |
sāśiṣā | draviṇamicchamānaḥ | prathamacchadavarām̐ | ā | viveśa |
kiṁ | svidāsīdadhiṣṭhānamārambhaṇaṁ | katamatsvitkathāsīt |
yato | bhūmiṁ | janayanviśvakarmā | vi | dyāmaurṇonmahinā | viśvacakṣāḥ |
viśvataścakṣuruta | viśvatomukho | viśvatobāhuruta | viśvataspāt |
saṁ | bāhubhyāṁ | dhamati | saṁ | patatrairdyāvābhūmī | janayandevaikaḥ |
kiṁ | svidvanaṁ | ko | sa | vṛkṣāsa | yato | dyāvāpṛthivī | niṣṭatakṣuḥ |
manīṣiṇo | manasā | pṛcchatedu | tadyadadhyatiṣṭhadbhuvanāni | dhārayan |
yā | te | dhāmāni | paramāṇi | yāvamā | yā | madhyamā | viśvakarmannutemā |
śikṣā | sakhibhyo | haviṣi | svadhāvaḥ | svayaṁ | yajasva | tanvaṁ | vṛdhānaḥ |
viśvakarmanhaviṣā | vāvṛdhānaḥ | svayaṁ | yajasva | pṛthivīmuta | dyām |
muhyantvanye | abhito | janāsehāsmākaṁ | maghavā | sūrirastu |
vācaspatiṁ | viśvakarmāṇamūtaye | manojuvaṁ | vāje | adyā | huvema |
sa | no | viśvāni | havanāni | joṣadviśvaśambhūravase | sādhukarmā |
cakṣuṣaḥ | pitā | manasā | hi | dhīro | ghṛtamene | ajanannannamāne |
yadedantādadṛhanta | pūrvādiddyāvāpṛthivī | aprathetām |
viśvakarmā | vimanādvihāyā | dhātā | vidhātā | paramota | saṁdṛk |
teṣāmiṣṭāni | samiṣā | madanti | yatrā | saptaṛṣīnparaikamāhuḥ |
yo | naḥ | pitā | janitā | yo | vidhātā | dhāmāni | veda | bhuvanāni | viśvā |
yo | devānāṁ | nāmadhaika | eva | taṁ | saṁpraśnaṁ | bhuvanā | yantyanyā |
tāyajanta | draviṇaṁ | samasmā | ṛṣayaḥ | pūrve | jaritāro | na | bhūnā |
asūrte | sūrte | rajasi | niṣatte | ye | bhūtāni | samakṛṇvannimāni |
paro | divā | parainā | pṛthivyā | paro | devebhirasurairyadasti |
kaṁ | svidgarbhaṁ | prathamaṁ | dadhrāpo | yatra | devāḥ | samapaśyanta | viśve |
tamidgarbhaṁ | prathamaṁ | dadhrāpo | yatra | devāḥ | samagacchanta | viśve |
ajasya | nābhāvadhyekamarpitaṁ | yasminviśvāni | bhuvanāni | tasthuḥ |
na | taṁ | vidātha | yemā | jajānānyadyuṣmākamantaraṁ | babhūva |
nīhāreṇa | prāvṛtā | jalpyā | cāsutṛpokthaśāsaścaranti |
yaste | manyo'vidhadvajra | sāyaka | sahaujaḥ | puṣyati | viśvamānuṣak |
sāhyāma | dāsamāryaṁ | tvayā | yujā | sahaskṛtena | sahasā | sahasvatā |
manyurindro | manyurevāsa | devo | manyurhotā | varuṇo | jātavedāḥ |
manyuṁ | viśeḻate | mānuṣīryāḥ | pāhi | no | manyo | tapasā | sajoṣāḥ |
abhīhi | manyo | tavasastavīyāntapasā | yujā | vi | jahi | śatrūn |
amitrahā | vṛtrahā | dasyuhā | ca | viśvā | vasūnyā | bharā | tvaṁ | naḥ |
tvaṁ | hi | manyo | abhibhūtyojāḥ | svayaṁbhūrbhāmo | abhimātiṣāhaḥ |
viśvacarṣaṇiḥ | sahuriḥ | sahāvānasmāsvojaḥ | pṛtanāsu | dhehi |
abhāgaḥ | sannapa | pareto | asmi | tava | kratvā | taviṣasya | pracetaḥ |
taṁ | tvā | manyo | akraturjihīḻāhaṁ | svā | tanūrbaladeyāya | mehi |
ayaṁ | te | asmyupa | mehyarvāṅpratīcīnaḥ | sahure | viśvadhāyaḥ |
manyo | vajrinnabhi | māmā | vavṛtsva | hanāva | dasyūm̐ruta | bodhyāpeḥ |
abhi | prehi | dakṣiṇato | bhavā | me'dhā | vṛtrāṇi | jaṅghanāva | bhūri |
juhomi | te | dharuṇaṁ | madhvo | agramubhopāṁśu | prathamā | pibāva |
tvayā | manyo | sarathamārujanto | harṣamāṇāso | dhṛṣitā | marutvaḥ |
tigmeṣavāyudhā | saṁśiśānābhi | pra | yantu | naro | agnirūpāḥ |
agniriva | manyo | tviṣitaḥ | sahasva | senānīrnaḥ | sahure | hūtaidhi |
hatvāya | śatrūnvi | bhajasva | vedaujo | mimāno | vi | mṛdho | nudasva |
sahasva | manyo | abhimātimasme | rujanmṛṇanpramṛṇanprehi | śatrūn |
ugraṁ | te | pājo | nanvā | rurudhre | vaśī | vaśaṁ | nayasaikaja | tvam |
eko | bahūnāmasi | manyavīḻito | viśaṁviśaṁ | yudhaye | saṁ | śiśādhi |
akṛttaruktvayā | yujā | vayaṁ | dyumantaṁ | ghoṣaṁ | vijayāya | kṛṇmahe |
vijeṣakṛdindrevānavabravo'smākaṁ | manyo | adhipā | bhaveha |
priyaṁ | te | nāma | sahure | gṛṇīmasi | vidmā | tamutsaṁ | yatābabhūtha |
ābhūtyā | sahajā | vajra | sāyaka | saho | bibharṣyabhibhūtottaram |
kratvā | no | manyo | saha | medyedhi | mahādhanasya | puruhūta | saṁsṛji |
saṁsṛṣṭaṁ | dhanamubhayaṁ | samākṛtamasmabhyaṁ | dattāṁ | varuṇaśca | manyuḥ |
bhiyaṁ | dadhānā | hṛdayeṣu | śatravaḥ | parājitāso | apa | ni | layantām |
satyenottabhitā | bhūmiḥ | sūryeṇottabhitā | dyauḥ |
ṛtenādityāstiṣṭhanti | divi | somo | adhi | śritaḥ |
somenādityā | balinaḥ | somena | pṛthivī | mahī |
atho | nakṣatrāṇāmeṣāmupasthe | somāhitaḥ |
somaṁ | manyate | papivānyatsaṁpiṁṣantyoṣadhim |
somaṁ | yaṁ | brahmāṇo | vidurna | tasyāśnāti | kaścana |
ācchadvidhānairgupito | bārhataiḥ | soma | rakṣitaḥ |
grāvṇāmicchṛṇvantiṣṭhasi | na | te | aśnāti | pārthivaḥ |
yattvā | deva | prapibanti | tatā | pyāyase | punaḥ |
vāyuḥ | somasya | rakṣitā | samānāṁ | māsākṛtiḥ |
raibhyāsīdanudeyī | nārāśaṁsī | nyocanī |
sūryāyā | bhadramidvāso | gāthayaiti | pariṣkṛtam |
cittiropabarhaṇaṁ | cakṣurābhyañjanam |
dyaurbhūmiḥ | kośāsīdyadayātsūryā | patim |
stomāsanpratidhayaḥ | kurīraṁ | chandaupaśaḥ |
sūryāyāśvinā | varāgnirāsītpurogavaḥ |
somo | vadhūyurabhavadaśvināstāmubhā | varā |
sūryāṁ | yatpatye | śaṁsantīṁ | manasā | savitādadāt |
mano | asyāna | āsīddyaurāsīduta | cchadiḥ |
śukrāvanaḍvāhāvāstāṁ | yadayātsūryā | gṛham |
ṛksāmābhyāmabhihitau | gāvau | te | sāmanāvitaḥ |
śrotraṁ | te | cakre | āstāṁ | divi | panthāścarācāraḥ |
śucī | te | cakre | yātyā | vyāno | akṣāhataḥ |
ano | manasmayaṁ | sūryārohatprayatī | patim |
sūryāyā | vahatuḥ | prāgātsavitā | yamavāsṛjat |
aghāsu | hanyante | gāvo'rjunyoḥ | paryuhyate |
yadaśvinā | pṛcchamānāvayātaṁ | tricakreṇa | vahatuṁ | sūryāyāḥ |
viśve | devānu | tadvāmajānanputraḥ | pitarāvavṛṇīta | pūṣā |
yadayātaṁ | śubhaspatī | vareyaṁ | sūryāmupa |
kvaikaṁ | cakraṁ | vāmāsītkva | deṣṭrāya | tasthathuḥ |
dve | te | cakre | sūrye | brahmāṇa | ṛtuthā | viduḥ |
athaikaṁ | cakraṁ | yadguhā | tadaddhātayedviduḥ |
sūryāyai | devebhyo | mitrāya | varuṇāya | ca |
ye | bhūtasya | pracetasedaṁ | tebhyo'karaṁ | namaḥ |
pūrvāparaṁ | carato | māyayaitau | śiśū | krīḻantau | pari | yāto | adhvaram |
viśvānyanyo | bhuvanābhicaṣṭa | ṛtūm̐ranyo | vidadhajjāyate | punaḥ |
navonavo | bhavati | jāyamāno'hnāṁ | keturuṣasāmetyagram |
bhāgaṁ | devebhyo | vi | dadhātyāyanpra | candramāstirate | dīrghamāyuḥ |
sukiṁśukaṁ | śalmaliṁ | viśvarūpaṁ | hiraṇyavarṇaṁ | suvṛtaṁ | sucakram |
ā | roha | sūrye | amṛtasya | lokaṁ | syonaṁ | patye | vahatuṁ | kṛṇuṣva |
udīrṣvātaḥ | pativatī | hyeṣā | viśvāvasuṁ | namasā | gīrbhirīḻe |
anyāmiccha | pitṛṣadaṁ | vyaktāṁ | sa | te | bhāgo | januṣā | tasya | viddhi |
udīrṣvāto | viśvāvaso | namaseḻāmahe | tvā |
anyāmiccha | prapharvyaṁ | saṁ | jāyāṁ | patyā | sṛja |
anṛkṣarā | ṛjavaḥ | santu | panthā | yebhiḥ | sakhāyo | yanti | no | vareyam |
samaryamā | saṁ | bhago | no | ninīyātsaṁ | jāspatyaṁ | suyamamastu | devāḥ |
pra | tvā | muñcāmi | varuṇasya | pāśādyena | tvābadhnātsavitā | suśevaḥ |
ṛtasya | yonau | sukṛtasya | loke'riṣṭāṁ | tvā | saha | patyā | dadhāmi |
preto | muñcāmi | nāmutaḥ | subaddhāmamutaskaram |
yatheyamindra | mīḍhvaḥ | suputrā | subhagāsati |
pūṣā | tveto | nayatu | hastagṛhyāśvinā | tvā | pra | vahatāṁ | rathena |
gṛhāngaccha | gṛhapatnī | yathāso | vaśinī | tvaṁ | vidathamā | vadāsi |
iha | priyaṁ | prajayā | te | samṛdhyatāmasmingṛhe | gārhapatyāya | jāgṛhi |
enā | patyā | tanvaṁ | saṁ | sṛjasvādhā | jivrī | vidathamā | vadāthaḥ |
nīlalohitaṁ | bhavati | kṛtyāsaktirvyajyate |
edhante | asyā | jñātayaḥ | patirbandheṣu | badhyate |
parā | dehi | śāmulyaṁ | brahmabhyo | vi | bhajā | vasu |
kṛtyaiṣā | padvatī | bhūtvyā | jāyā | viśate | patim |
aśrīrā | tanūrbhavati | ruśatī | pāpayāmuyā |
patiryadvadhvo | vāsasā | svamaṅgamabhidhitsate |
ye | vadhvaścandraṁ | vahatuṁ | yakṣmā | yanti | janādanu |
punastānyajñiyā | devā | nayantu | yatāgatāḥ |
mā | vidanparipanthino | yāsīdanti | daṁpatī |
sugebhirdurgamatītāmapa | drāntvarātayaḥ |
sumaṅgalīriyaṁ | vadhūrimāṁ | sameta | paśyata |
saubhāgyamasyai | dattvāyāthāstaṁ | vi | paretana |
tṛṣṭametatkaṭukametadapāṣṭhavadviṣavannaitadattave |
sūryāṁ | yo | brahmā | vidyātsedvādhūyamarhati |
āśasanaṁ | viśasanamatho | adhivikartanam |
sūryāyāḥ | paśya | rūpāṇi | tāni | brahmā | tu | śundhati |
gṛbhṇāmi | te | saubhagatvāya | hastaṁ | mayā | patyā | jaradaṣṭiryathāsaḥ |
bhago | aryamā | savitā | puraṁdhirmahyaṁ | tvādurgārhapatyāya | devāḥ |
tāṁ | pūṣañchivatamāmerayasva | yasyāṁ | bījaṁ | manuṣyā | vapanti |
yā | norū | uśatī | viśrayāte | yasyāmuśantaḥ | praharāma | śepam |
tubhyamagre | paryavahantsūryāṁ | vahatunā | saha |
punaḥ | patibhyo | jāyāṁ | dāgne | prajayā | saha |
punaḥ | patnīmagniradādāyuṣā | saha | varcasā |
dīrghāyurasyā | yaḥ | patirjīvāti | śaradaḥ | śatam |
somaḥ | prathamo | vivide | gandharvo | vividottaraḥ |
tṛtīyo | agniṣṭe | patisturīyaste | manuṣyajāḥ |
somo | dadadgandharvāya | gandharvo | dadadagnaye |
rayiṁ | ca | putrām̐ścādādagnirmahyamatho | imām |
ihaiva | staṁ | mā | vi | yauṣṭaṁ | viśvamāyurvyaśnutam |
krīḻantau | putrairnaptṛbhirmodamānau | sve | gṛhe |
ā | naḥ | prajāṁ | janayatu | prajāpatirājarasāya | samanaktvaryamā |
adurmaṅgalīḥ | patilokamā | viśa | śaṁ | no | bhava | dvipade | śaṁ | catuṣpade |
aghoracakṣurapatighnyedhi | śivā | paśubhyaḥ | sumanāḥ | suvarcāḥ |
vīrasūrdevakāmā | syonā | śaṁ | no | bhava | dvipade | śaṁ | catuṣpade |
imāṁ | tvamindra | mīḍhvaḥ | suputrāṁ | subhagāṁ | kṛṇu |
daśāsyāṁ | putrānā | dhehi | patimekādaśaṁ | kṛdhi |
samrājñī | śvaśure | bhava | samrājñī | śvaśrvāṁ | bhava |
nanāndari | samrājñī | bhava | samrājñī | adhi | devṛṣu |
samañjantu | viśve | devāḥ | samāpo | hṛdayāni | nau |
saṁ | mātariśvā | saṁ | dhātā | samu | deṣṭrī | dadhātu | nau |
vi | hi | sotorasṛkṣata | nendraṁ | devamamaṁsata |
yatrāmadadvṛṣākapiraryaḥ | puṣṭeṣu | matsakhā | viśvasmādindrottaraḥ |
parā | hīndra | dhāvasi | vṛṣākaperati | vyathiḥ |
no | aha | pra | vindasyanyatra | somapītaye | viśvasmādindrottaraḥ |
kimayaṁ | tvāṁ | vṛṣākapiścakāra | harito | mṛgaḥ |
yasmerasyasīdu | nvaryo | vā | puṣṭimadvasu | viśvasmādindrottaraḥ |
yamimaṁ | tvaṁ | vṛṣākapiṁ | priyamindrābhirakṣasi |
śvā | nvasya | jambhiṣadapi | karṇe | varāhayurviśvasmādindrottaraḥ |
priyā | taṣṭāni | me | kapirvyaktā | vyadūduṣat |
śiro | nvasya | rāviṣaṁ | na | sugaṁ | duṣkṛte | bhuvaṁ | viśvasmādindrottaraḥ |
na | matstrī | subhasattarā | na | suyāśutarā | bhuvat |
na | matpraticyavīyasī | na | sakthyudyamīyasī | viśvasmādindrottaraḥ |
uve | amba | sulābhike | yathevāṅga | bhaviṣyati |
bhasanme | amba | sakthi | me | śiro | me | vīva | hṛṣyati | viśvasmādindrottaraḥ |
kiṁ | subāho | svaṅgure | pṛthuṣṭo | pṛthujāghane |
kiṁ | śūrapatni | nastvamabhyamīṣi | vṛṣākapiṁ | viśvasmādindrottaraḥ |
avīrāmiva | māmayaṁ | śarārurabhi | manyate |
utāhamasmi | vīriṇīndrapatnī | marutsakhā | viśvasmādindrottaraḥ |
saṁhotraṁ | sma | purā | nārī | samanaṁ | vāva | gacchati |
vedhā | ṛtasya | vīriṇīndrapatnī | mahīyate | viśvasmādindrottaraḥ |
indrāṇīmāsu | nāriṣu | subhagāmahamaśravam |
nahyasyāparaṁ | cana | jarasā | marate | patirviśvasmādindrottaraḥ |
nāhamindrāṇi | rāraṇa | sakhyurvṛṣākaperṛte |
yasyedamapyaṁ | haviḥ | priyaṁ | deveṣu | gacchati | viśvasmādindrottaraḥ |
vṛṣākapāyi | revati | suputrādu | susnuṣe |
ghasattendra | ukṣaṇaḥ | priyaṁ | kācitkaraṁ | havirviśvasmādindrottaraḥ |
ukṣṇo | hi | me | pañcadaśa | sākaṁ | pacanti | viṁśatim |
utāhamadmi | pīvedubhā | kukṣī | pṛṇanti | me | viśvasmādindrottaraḥ |
vṛṣabho | na | tigmaśṛṅgo'ntaryūtheṣu | roruvat |
manthastendra | śaṁ | hṛde | yaṁ | te | sunoti | bhāvayurviśvasmādindrottaraḥ |
na | seśe | yasya | rambate'ntarā | sakthyā | kapṛt |
sedīśe | yasya | romaśaṁ | niṣeduṣo | vijṛmbhate | viśvasmādindrottaraḥ |
na | seśe | yasya | romaśaṁ | niṣeduṣo | vijṛmbhate |
sedīśe | yasya | rambate'ntarā | sakthyā | kapṛdviśvasmādindrottaraḥ |
ayamindra | vṛṣākapiḥ | parasvantaṁ | hataṁ | vidat |
asiṁ | sūnāṁ | navaṁ | carumādedhasyānācitaṁ | viśvasmādindrottaraḥ |
ayamemi | vicākaśadvicinvandāsamāryam |
pibāmi | pākasutvano'bhi | dhīramacākaśaṁ | viśvasmādindrottaraḥ |
dhanva | ca | yatkṛntatraṁ | ca | kati | svittā | vi | yojanā |
nedīyaso | vṛṣākape'stamehi | gṛhām̐ | upa | viśvasmādindrottaraḥ |
punarehi | vṛṣākape | suvitā | kalpayāvahai |
yaiṣa | svapnanaṁśano'stameṣi | pathā | punarviśvasmādindrottaraḥ |
yadudañco | vṛṣākape | gṛhamindrājagantana |
kva | sya | pulvagho | mṛgaḥ | kamagañjanayopano | viśvasmādindrottaraḥ |
parśurha | nāma | mānavī | sākaṁ | sasūva | viṁśatim |
bhadraṁ | bhala | tyasyābhūdyasyā | udaramāmayadviśvasmādindrottaraḥ |
rakṣohaṇaṁ | vājinamā | jigharmi | mitraṁ | prathiṣṭhamupa | yāmi | śarma |
śiśāno | agniḥ | kratubhiḥ | samiddhaḥ | sa | no | divā | sa | riṣaḥ | pātu | naktam |
ayodaṁṣṭro | arciṣā | yātudhānānupa | spṛśa | jātavedaḥ | samiddhaḥ |
ā | jihvayā | mūradevānrabhasva | kravyādo | vṛktvyapi | dhatsvāsan |
ubhobhayāvinnupa | dhehi | daṁṣṭrā | hiṁsraḥ | śiśāno'varaṁ | paraṁ | ca |
utāntarikṣe | pari | yāhi | rājañjambhaiḥ | saṁ | dhehyabhi | yātudhānān |
yajñairiṣūḥ | saṁnamamāno | agne | vācā | śalyām̐ | aśanibhirdihānaḥ |
tābhirvidhya | hṛdaye | yātudhānānpratīco | bāhūnprati | bhaṅdhyeṣām |
agne | tvacaṁ | yātudhānasya | bhindhi | hiṁsrāśanirharasā | hantvenam |
pra | parvāṇi | jātavedaḥ | śṛṇīhi | kravyātkraviṣṇurvi | cinotu | vṛkṇam |
yatredānīṁ | paśyasi | jātavedastiṣṭhantamagnota | vā | carantam |
yadvāntarikṣe | pathibhiḥ | patantaṁ | tamastā | vidhya | śarvā | śiśānaḥ |
utālabdhaṁ | spṛṇuhi | jātavedālebhānādṛṣṭibhiryātudhānāt |
agne | pūrvo | ni | jahi | śośucānāmādaḥ | kṣviṅkāstamadantvenīḥ |
iha | pra | brūhi | yatamaḥ | so | agne | yo | yātudhāno | yedaṁ | kṛṇoti |
tamā | rabhasva | samidhā | yaviṣṭha | nṛcakṣasaścakṣuṣe | randhayainam |
tīkṣṇenāgne | cakṣuṣā | rakṣa | yajñaṁ | prāñcaṁ | vasubhyaḥ | pra | ṇaya | pracetaḥ |
hiṁsraṁ | rakṣāṁsyabhi | śośucānaṁ | mā | tvā | dabhanyātudhānā | nṛcakṣaḥ |
nṛcakṣā | rakṣaḥ | pari | paśya | vikṣu | tasya | trīṇi | prati | śṛṇīhyagrā |
tasyāgne | pṛṣṭīrharasā | śṛṇīhi | tredhā | mūlaṁ | yātudhānasya | vṛśca |
triryātudhānaḥ | prasitiṁ | taitvṛtaṁ | yo | agne | anṛtena | hanti |
tamarciṣā | sphūrjayañjātavedaḥ | samakṣamenaṁ | gṛṇate | ni | vṛṅdhi |
tadagne | cakṣuḥ | prati | dhehi | rebhe | śaphārujaṁ | yena | paśyasi | yātudhānam |
atharvavajjyotiṣā | daivyena | satyaṁ | dhūrvantamacitaṁ | nyoṣa |
yadagne | adya | mithunā | śapāto | yadvācastṛṣṭaṁ | janayanta | rebhāḥ |
manyormanasaḥ | śaravyā | jāyate | yā | tayā | vidhya | hṛdaye | yātudhānān |
parā | śṛṇīhi | tapasā | yātudhānānparāgne | rakṣo | harasā | śṛṇīhi |
parārciṣā | mūradevāñchṛṇīhi | parāsutṛpo | abhi | śośucānaḥ |
parādya | devā | vṛjinaṁ | śṛṇantu | pratyagenaṁ | śapathā | yantu | tṛṣṭāḥ |
vācāstenaṁ | śarava | ṛcchantu | marmanviśvasyaitu | prasitiṁ | yātudhānaḥ |
yaḥ | pauruṣeyeṇa | kraviṣā | samaṅkte | yo | aśvyena | paśunā | yātudhānaḥ |
yo | aghnyāyā | bharati | kṣīramagne | teṣāṁ | śīrṣāṇi | harasāpi | vṛśca |
saṁvatsarīṇaṁ | payosriyāyāstasya | māśīdyātudhāno | nṛcakṣaḥ |
pīyūṣamagne | yatamastitṛpsāttaṁ | pratyañcamarciṣā | vidhya | marman |
viṣaṁ | gavāṁ | yātudhānāḥ | pibantvā | vṛścyantāmaditaye | durevāḥ |
paraināndevaḥ | savitā | dadātu | parā | bhāgamoṣadhīnāṁ | jayantām |
sanādagne | mṛṇasi | yātudhānānna | tvā | rakṣāṁsi | pṛtanāsu | jigyuḥ |
anu | daha | sahamūrānkravyādo | mā | te | hetyā | mukṣata | daivyāyāḥ |
tvaṁ | no | agne | adharādudaktāttvaṁ | paścāduta | rakṣā | purastāt |
prati | te | te | ajarāsastapiṣṭhāghaśaṁsaṁ | śośucato | dahantu |
paścātpurastādadharādudaktātkaviḥ | kāvyena | pari | pāhi | rājan |
sakhe | sakhāyamajaro | jarimṇe'gne | martām̐ | amartyastvaṁ | naḥ |
pari | tvāgne | puraṁ | vayaṁ | vipraṁ | sahasya | dhīmahi |
dhṛṣadvarṇaṁ | divedive | hantāraṁ | bhaṅgurāvatām |
viṣeṇa | bhaṅgurāvataḥ | prati | ṣma | rakṣaso | daha |
agne | tigmena | śociṣā | tapuragrābhirṛṣṭibhiḥ |
pratyagne | mithunā | daha | yātudhānā | kimīdinā |
saṁ | tvā | śiśāmi | jāgṛhyadabdhaṁ | vipra | manmabhiḥ |
pratyagne | harasā | haraḥ | śṛṇīhi | viśvataḥ | prati |
yātudhānasya | rakṣaso | balaṁ | vi | ruja | vīryam |
haviṣpāntamajaraṁ | svarvidi | divispṛśyāhutaṁ | juṣṭamagnau |
tasya | bharmaṇe | bhuvanāya | devā | dharmaṇe | kaṁ | svadhayā | paprathanta |
gīrṇaṁ | bhuvanaṁ | tamasāpagūḻhamāviḥ | svarabhavajjāte | agnau |
tasya | devāḥ | pṛthivī | dyaurutāpo'raṇayannoṣadhīḥ | sakhye | asya |
devebhirnviṣito | yajñiyebhiragniṁ | stoṣāṇyajaraṁ | bṛhantam |
yo | bhānunā | pṛthivīṁ | dyāmutemāmātatāna | rodasī | antarikṣam |
yo | hotāsītprathamo | devajuṣṭo | yaṁ | samāñjannājyenā | vṛṇānāḥ |
sa | patatrītvaraṁ | sthā | jagadyacchvātramagnirakṛṇojjātavedāḥ |
yajjātavedo | bhuvanasya | mūrdhannatiṣṭho | agne | saha | rocanena |
taṁ | tvāhema | matibhirgīrbhirukthaiḥ | sa | yajñiyo | abhavo | rodasiprāḥ |
mūrdhā | bhuvo | bhavati | naktamagnistataḥ | sūryo | jāyate | prātarudyan |
māyāmū | tu | yajñiyānāmetāmapo | yattūrṇiścarati | prajānan |
dṛśenyo | yo | mahinā | samiddho'rocata | diviyonirvibhāvā |
tasminnagnau | sūktavākena | devā | havirviśvājuhavustanūpāḥ |
sūktavākaṁ | prathamamādidagnimādiddhavirajanayanta | devāḥ |
saiṣāṁ | yajño | abhavattanūpāstaṁ | dyaurveda | taṁ | pṛthivī | tamāpaḥ |
yaṁ | devāso'janayantāgniṁ | yasminnājuhavurbhuvanāni | viśvā |
so | arciṣā | pṛthivīṁ | dyāmutemāmṛjūyamāno | atapanmahitvā |
stomena | hi | divi | devāso | agnimajījanañchaktibhī | rodasiprām |
tamū | akṛṇvantredhā | bhuve | kaṁ | sauṣadhīḥ | pacati | viśvarūpāḥ |
yadedenamadadhuryajñiyāso | divi | devāḥ | sūryamāditeyam |
yadā | cariṣṇū | mithunāvabhūtāmāditprāpaśyanbhuvanāni | viśvā |
viśvasmāgniṁ | bhuvanāya | devā | vaiśvānaraṁ | ketumahnāmakṛṇvan |
ā | yastatānoṣaso | vibhātīrapo | ūrṇoti | tamo | arciṣā | yan |
vaiśvānaraṁ | kavayo | yajñiyāso'gniṁ | devājanayannajuryam |
nakṣatraṁ | pratnamaminaccariṣṇu | yakṣasyādhyakṣaṁ | taviṣaṁ | bṛhantam |
vaiśvānaraṁ | viśvahā | dīdivāṁsaṁ | mantrairagniṁ | kavimacchā | vadāmaḥ |
yo | mahimnā | paribabhūvorvī | utāvastāduta | devaḥ | parastāt |
dve | srutī | aśṛṇavaṁ | pitṝṇāmahaṁ | devānāmuta | martyānām |
tābhyāmidaṁ | viśvamejatsameti | yadantarā | pitaraṁ | mātaraṁ | ca |
dve | samīcī | bibhṛtaścarantaṁ | śīrṣato | jātaṁ | manasā | vimṛṣṭam |
sa | pratyaṅviśvā | bhuvanāni | tasthāvaprayucchantaraṇirbhrājamānaḥ |
yatrā | vadete | avaraḥ | paraśca | yajñanyoḥ | kataro | nau | vi | veda |
ā | śekuritsadhamādaṁ | sakhāyo | nakṣanta | yajñaṁ | kedaṁ | vi | vocat |
katyagnayaḥ | kati | sūryāsaḥ | katyuṣāsaḥ | katyu | svidāpaḥ |
nopaspijaṁ | vaḥ | pitaro | vadāmi | pṛcchāmi | vaḥ | kavayo | vidmane | kam |
yāvanmātramuṣaso | na | pratīkaṁ | suparṇyo | vasate | mātariśvaḥ |
tāvaddadhātyupa | yajñamāyanbrāhmaṇo | hoturavaro | niṣīdan |
indraṁ | stavā | nṛtamaṁ | yasya | mahnā | vibabādhe | rocanā | vi | jmo | antān |
ā | yaḥ | paprau | carṣaṇīdhṛdvarobhiḥ | pra | sindhubhyo | riricāno | mahitvā |
sa | sūryaḥ | paryurū | varāṁsyendro | vavṛtyādrathyeva | cakrā |
atiṣṭhantamapasyaṁ | na | sargaṁ | kṛṣṇā | tamāṁsi | tviṣyā | jaghāna |
samānamasmānapāvṛdarca | kṣmayā | divo | asamaṁ | brahma | navyam |
vi | yaḥ | pṛṣṭheva | janimānyaryendraścikāya | na | sakhāyamīṣe |
indrāya | giro | aniśitasargāpaḥ | prerayaṁ | sagarasya | budhnāt |
yo | akṣeṇeva | cakriyā | śacībhirviṣvaktastambha | pṛthivīmuta | dyām |
āpāntamanyustṛpalaprabharmā | dhuniḥ | śimīvāñcharumām̐ | ṛjīṣī |
somo | viśvānyatasā | vanāni | nārvāgindraṁ | pratimānāni | debhuḥ |
na | yasya | dyāvāpṛthivī | na | dhanva | nāntarikṣaṁ | nādrayaḥ | somo | akṣāḥ |
yadasya | manyuradhinīyamānaḥ | śṛṇāti | vīḻu | rujati | sthirāṇi |
jaghāna | vṛtraṁ | svadhitirvaneva | ruroja | puro | aradanna | sindhūn |
bibheda | giriṁ | navaminna | kumbhamā | gendro | akṛṇuta | svayugbhiḥ |
tvaṁ | ha | tyadṛṇayendra | dhīro'sirna | parva | vṛjinā | śṛṇāsi |
pra | ye | mitrasya | varuṇasya | dhāma | yujaṁ | na | janā | minanti | mitram |
pra | ye | mitraṁ | prāryamaṇaṁ | durevāḥ | pra | saṁgiraḥ | pra | varuṇaṁ | minanti |
nyamitreṣu | vadhamindra | tumraṁ | vṛṣanvṛṣāṇamaruṣaṁ | śiśīhi |
indro | divendra | īśe | pṛthivyendro | apāmindretparvatānām |
indro | vṛdhāmindrenmedhirāṇāmindraḥ | kṣeme | yoge | havyendraḥ |
prāktubhyendraḥ | pra | vṛdho | ahabhyaḥ | prāntarikṣātpra | samudrasya | dhāseḥ |
pra | vātasya | prathasaḥ | pra | jmo | antātpra | sindhubhyo | ririce | pra | kṣitibhyaḥ |
pra | śośucatyoṣaso | na | keturasinvā | te | vartatāmindra | hetiḥ |
aśmeva | vidhya | divā | sṛjānastapiṣṭhena | heṣasā | droghamitrān |
anvaha | māsānvidvanānyanvoṣadhīranu | parvatāsaḥ |
anvindraṁ | rodasī | vāvaśāne | anvāpo | ajihata | jāyamānam |
karhi | svitsā | tendra | cetyāsadaghasya | yadbhinado | rakṣaiṣat |
mitrakruvo | yacchasane | na | gāvaḥ | pṛthivyāpṛgamuyā | śayante |
śatrūyanto | abhi | ye | nastatasre | mahi | vrādhantaugaṇāsa | indra |
andhenāmitrāstamasā | sacantāṁ | sujyotiṣo | aktavastām̐ | abhi | ṣyuḥ |
purūṇi | hi | tvā | savanā | janānāṁ | brahmāṇi | mandangṛṇatāmṛṣīṇām |
imāmāghoṣannavasā | sahūtiṁ | tiro | viśvām̐ | arcato | yāhyarvāṅ |
evā | te | vayamindra | bhuñjatīnāṁ | vidyāma | sumatīnāṁ | navānām |
vidyāma | vastoravasā | gṛṇanto | viśvāmitrota | tendra | nūnam |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
sahasraśīrṣā | puruṣaḥ | sahasrākṣaḥ | sahasrapāt |
sa | bhūmiṁ | viśvato | vṛtvātyatiṣṭhaddaśāṅgulam |
puruṣaivedaṁ | sarvaṁ | yadbhūtaṁ | yacca | bhavyam |
utāmṛtatvasyeśāno | yadannenātirohati |
etāvānasya | mahimāto | jyāyām̐śca | pūruṣaḥ |
pādo'sya | viśvā | bhūtāni | tripādasyāmṛtaṁ | divi |
tripādūrdhvodaitpuruṣaḥ | pādo'syehābhavatpunaḥ |
tato | viṣvaṅvyakrāmatsāśanānaśane | abhi |
tasmādvirāḻajāyata | virājo | adhi | pūruṣaḥ |
sa | jāto | atyaricyata | paścādbhūmimatho | puraḥ |
yatpuruṣeṇa | haviṣā | devā | yajñamatanvata |
vasanto | asyāsīdājyaṁ | grīṣmedhmaḥ | śaraddhaviḥ |
taṁ | yajñaṁ | barhiṣi | praukṣanpuruṣaṁ | jātamagrataḥ |
tena | devāyajanta | sādhyā | ṛṣayaśca | ye |
tasmādyajñātsarvahutaḥ | saṁbhṛtaṁ | pṛṣadājyam |
paśūntām̐ścakre | vāyavyānāraṇyāngrāmyāśca | ye |
tasmādyajñātsarvahuta | ṛcaḥ | sāmāni | jajñire |
chandāṁsi | jajñire | tasmādyajustasmādajāyata |
tasmādaśvājāyanta | ye | ke | cobhayādataḥ |
gāvo | ha | jajñire | tasmāttasmājjātājāvayaḥ |
yatpuruṣaṁ | vyadadhuḥ | katidhā | vyakalpayan |
mukhaṁ | kimasya | kau | bāhū | korū | pādocyete |
brāhmaṇo'sya | mukhamāsīdbāhū | rājanyaḥ | kṛtaḥ |
ūrū | tadasya | yadvaiśyaḥ | padbhyāṁ | śūdro | ajāyata |
candramā | manaso | jātaścakṣoḥ | sūryo | ajāyata |
mukhādindraścāgniśca | prāṇādvāyurajāyata |
nābhyāsīdantarikṣaṁ | śīrṣṇo | dyauḥ | samavartata |
padbhyāṁ | bhūmirdiśaḥ | śrotrāttathā | lokām̐ | akalpayan |
saptāsyāsanparidhayastriḥ | sapta | samidhaḥ | kṛtāḥ |
devā | yadyajñaṁ | tanvānābadhnanpuruṣaṁ | paśum |
yajñena | yajñamayajanta | devāstāni | dharmāṇi | prathamānyāsan |
te | ha | nākaṁ | mahimānaḥ | sacanta | yatra | pūrve | sādhyāḥ | santi | devāḥ |
saṁ | jāgṛvadbhirjaramāṇedhyate | dame | damūneṣayanniḻaspade |
viśvasya | hotā | haviṣo | vareṇyo | vibhurvibhāvā | suṣakhā | sakhīyate |
sa | darśataśrīratithirgṛhegṛhe | vanevane | śiśriye | takvavīriva |
janaṁjanaṁ | janyo | nāti | manyate | viśā | kṣeti | viśyo | viśaṁviśam |
sudakṣo | dakṣaiḥ | kratunāsi | sukraturagne | kaviḥ | kāvyenāsi | viśvavit |
vasurvasūnāṁ | kṣayasi | tvamekeddyāvā | ca | yāni | pṛthivī | ca | puṣyataḥ |
prajānannagne | tava | yonimṛtviyamiḻāyāspade | ghṛtavantamāsadaḥ |
ā | te | cikitroṣasāmivetayo'repasaḥ | sūryasyeva | raśmayaḥ |
tava | śriyo | varṣyasyeva | vidyutaścitrāścikitroṣasāṁ | na | ketavaḥ |
yadoṣadhīrabhisṛṣṭo | vanāni | ca | pari | svayaṁ | cinuṣe | annamāsye |
tamoṣadhīrdadhire | garbhamṛtviyaṁ | tamāpo | agniṁ | janayanta | mātaraḥ |
tamitsamānaṁ | vaninaśca | vīrudho'ntarvatīśca | suvate | ca | viśvahā |
vātopadhūteṣito | vaśām̐ | anu | tṛṣu | yadannā | veviṣadvitiṣṭhase |
ā | te | yatante | rathyo | yathā | pṛthakchardhāṁsyagne | ajarāṇi | dhakṣataḥ |
medhākāraṁ | vidathasya | prasādhanamagniṁ | hotāraṁ | paribhūtamaṁ | matim |
tamidarbhe | haviṣyā | samānamittaminmahe | vṛṇate | nānyaṁ | tvat |
tvāmidatra | vṛṇate | tvāyavo | hotāramagne | vidatheṣu | vedhasaḥ |
yaddevayanto | dadhati | prayāṁsi | te | haviṣmanto | manavo | vṛktabarhiṣaḥ |
tavāgne | hotraṁ | tava | potramṛtviyaṁ | tava | neṣṭraṁ | tvamagnidṛtāyataḥ |
tava | praśāstraṁ | tvamadhvarīyasi | brahmā | cāsi | gṛhapatiśca | no | dame |
yastubhyamagne | amṛtāya | martyaḥ | samidhā | dāśaduta | vā | haviṣkṛti |
tasya | hotā | bhavasi | yāsi | dūtyamupa | brūṣe | yajasyadhvarīyasi |
imāsmai | matayo | vāco | asmadām̐ | ṛco | giraḥ | suṣṭutayaḥ | samagmata |
vasūyavo | vasave | jātavedase | vṛddhāsu | cidvardhano | yāsu | cākanat |
imāṁ | pratnāya | suṣṭutiṁ | navīyasīṁ | voceyamasmośate | śṛṇotu | naḥ |
bhūyāntarā | hṛdyasya | nispṛśe | jāyeva | patyośatī | suvāsāḥ |
yasminnaśvāsa | ṛṣabhāsokṣaṇo | vaśā | meṣāvasṛṣṭāsa | āhutāḥ |
kīlālape | somapṛṣṭhāya | vedhase | hṛdā | matiṁ | janaye | cārumagnaye |
ahāvyagne | havirāsye | te | srucīva | ghṛtaṁ | camvīva | somaḥ |
vājasaniṁ | rayimasme | suvīraṁ | praśastaṁ | dhehi | yaśasaṁ | bṛhantam |
yajñasya | vo | rathyaṁ | viśpatiṁ | viśāṁ | hotāramaktoratithiṁ | vibhāvasum |
śocañchuṣkāsu | hariṇīṣu | jarbhuradvṛṣā | keturyajato | dyāmaśāyata |
imamañjaspāmubhaye | akṛṇvata | dharmāṇamagniṁ | vidathasya | sādhanam |
aktuṁ | na | yahvamuṣasaḥ | purohitaṁ | tanūnapātamaruṣasya | niṁsate |
baḻasya | nīthā | vi | paṇeśca | manmahe | vayāsya | prahutāsurattave |
yadā | ghorāso | amṛtatvamāśatādijjanasya | daivyasya | carkiran |
ṛtasya | hi | prasitirdyaururu | vyaco | namo | mahyaramatiḥ | panīyasī |
indro | mitro | varuṇaḥ | saṁ | cikitrire'tho | bhagaḥ | savitā | pūtadakṣasaḥ |
pra | rudreṇa | yayinā | yanti | sindhavastiro | mahīmaramatiṁ | dadhanvire |
yebhiḥ | parijmā | pariyannuru | jrayo | vi | roruvajjaṭhare | viśvamukṣate |
krāṇā | rudrā | maruto | viśvakṛṣṭayo | divaḥ | śyenāso | asurasya | nīḻayaḥ |
tebhiścaṣṭe | varuṇo | mitro | aryamendro | devebhirarvaśebhirarvaśaḥ |
indre | bhujaṁ | śaśamānāsāśata | sūro | dṛśīke | vṛṣaṇaśca | pauṁsye |
pra | ye | nvasyārhaṇā | tatakṣire | yujaṁ | vajraṁ | nṛṣadaneṣu | kāravaḥ |
sūraścidā | harito | asya | rīramadindrādā | kaścidbhayate | tavīyasaḥ |
bhīmasya | vṛṣṇo | jaṭharādabhiśvaso | divedive | sahuriḥ | stannabādhitaḥ |
stomaṁ | vo | adya | rudrāya | śikvase | kṣayadvīrāya | namasā | didiṣṭana |
yebhiḥ | śivaḥ | svavām̐ | evayāvabhirdivaḥ | siṣakti | svayaśā | nikāmabhiḥ |
te | hi | prajāyābharanta | vi | śravo | bṛhaspatirvṛṣabhaḥ | somajāmayaḥ |
yajñairatharvā | prathamo | vi | dhārayaddevā | dakṣairbhṛgavaḥ | saṁ | cikitrire |
te | hi | dyāvāpṛthivī | bhūriretasā | narāśaṁsaścaturaṅgo | yamo'ditiḥ |
devastvaṣṭā | draviṇodā | ṛbhukṣaṇaḥ | pra | rodasī | maruto | viṣṇurarhire |
uta | sya | nośijāmurviyā | kavirahiḥ | śṛṇotu | budhnyo | havīmani |
sūryāmāsā | vicarantā | divikṣitā | dhiyā | śamīnahuṣī | asya | bodhatam |
pra | naḥ | pūṣā | carathaṁ | viśvadevyo'pāṁ | napādavatu | vāyuriṣṭaye |
ātmānaṁ | vasyo | abhi | vātamarcata | tadaśvinā | suhavā | yāmani | śrutam |
viśāmāsāmabhayānāmadhikṣitaṁ | gīrbhiru | svayaśasaṁ | gṛṇīmasi |
gnābhirviśvābhiraditimanarvaṇamaktoryuvānaṁ | nṛmaṇādhā | patim |
rebhadatra | januṣā | pūrvo | aṅgirā | grāvāṇordhvā | abhi | cakṣuradhvaram |
yebhirvihāyābhavadvicakṣaṇaḥ | pāthaḥ | sumekaṁ | svadhitirvananvati |
mahi | dyāvāpṛthivī | bhūtamurvī | nārī | yahvī | na | rodasī | sadaṁ | naḥ |
tebhirnaḥ | pātaṁ | sahyasaibhirnaḥ | pātaṁ | śūṣaṇi |
yajñeyajñe | sa | martyo | devāntsaparyati |
yaḥ | sumnairdīrghaśruttamāvivāsatyenān |
viśveṣāmirajyavo | devānāṁ | vārmahaḥ |
viśve | hi | viśvamahaso | viśve | yajñeṣu | yajñiyāḥ |
te | ghā | rājāno | amṛtasya | mandrāryamā | mitro | varuṇaḥ | parijmā |
kadrudro | nṛṇāṁ | stuto | marutaḥ | pūṣaṇo | bhagaḥ |
uta | no | naktamapāṁ | vṛṣaṇvasū | sūryāmāsā | sadanāya | sadhanyā |
sacā | yatsādyeṣāmahirbudhneṣu | budhnyaḥ |
uta | no | devāvaśvinā | śubhaspatī | dhāmabhirmitrāvaruṇoruṣyatām |
mahaḥ | sa | rāyaiṣate'ti | dhanveva | duritā |
uta | no | rudrā | cinmṛḻatāmaśvinā | viśve | devāso | rathaspatirbhagaḥ |
ṛbhurvāja | ṛbhukṣaṇaḥ | parijmā | viśvavedasaḥ |
ṛbhurṛbhukṣā | ṛbhurvidhato | madā | te | harī | jūjuvānasya | vājinā |
duṣṭaraṁ | yasya | sāma | cidṛdhagyajño | na | mānuṣaḥ |
kṛdhī | no | ahrayo | deva | savitaḥ | sa | ca | stuṣe | maghonām |
saho | nendro | vahnibhirnyeṣāṁ | carṣaṇīnāṁ | cakraṁ | raśmiṁ | na | yoyuve |
aiṣu | dyāvāpṛthivī | dhātaṁ | mahadasme | vīreṣu | viśvacarṣaṇi | śravaḥ |
pṛkṣaṁ | vājasya | sātaye | pṛkṣaṁ | rāyota | turvaṇe |
etaṁ | śaṁsamindrāsmayuṣṭvaṁ | kūcitsantaṁ | sahasāvannabhiṣṭaye |
sadā | pāhyabhiṣṭaye | medatāṁ | vedatā | vaso |
etaṁ | me | stomaṁ | tanā | na | sūrye | dyutadyāmānaṁ | vāvṛdhanta | nṛṇām |
saṁvananaṁ | nāśvyaṁ | taṣṭevānapacyutam |
vāvarta | yeṣāṁ | rāyā | yuktaiṣāṁ | hiraṇyayī |
nemadhitā | na | pauṁsyā | vṛtheva | viṣṭāntā |
pra | tadduḥśīme | pṛthavāne | vene | pra | rāme | vocamasure | maghavatsu |
ye | yuktvāya | pañca | śatāsmayu | pathā | viśrāvyeṣām |
adhīnnvatra | saptatiṁ | ca | sapta | ca |
sadyo | didiṣṭa | tānvaḥ | sadyo | didiṣṭa | pārthyaḥ | sadyo | didiṣṭa | māyavaḥ |
praite | vadantu | pra | vayaṁ | vadāma | grāvabhyo | vācaṁ | vadatā | vadadbhyaḥ |
yadadrayaḥ | parvatāḥ | sākamāśavaḥ | ślokaṁ | ghoṣaṁ | bharathendrāya | sominaḥ |
ete | vadanti | śatavatsahasravadabhi | krandanti | haritebhirāsabhiḥ |
viṣṭvī | grāvāṇaḥ | sukṛtaḥ | sukṛtyayā | hotuścitpūrve | haviradyamāśata |
ete | vadantyavidannanā | madhu | nyūṅkhayante | adhi | pakvāmiṣi |
vṛkṣasya | śākhāmaruṇasya | bapsataste | sūbharvā | vṛṣabhāḥ | premarāviṣuḥ |
bṛhadvadanti | madireṇa | mandinendraṁ | krośanto'vidannanā | madhu |
saṁrabhyā | dhīrāḥ | svasṛbhiranartiṣurāghoṣayantaḥ | pṛthivīmupabdibhiḥ |
suparṇā | vācamakratopa | dyavyākhare | kṛṣṇeṣirā | anartiṣuḥ |
nyaṅni | yantyuparasya | niṣkṛtaṁ | purū | reto | dadhire | sūryaśvitaḥ |
ugreva | pravahantaḥ | samāyamuḥ | sākaṁ | yuktā | vṛṣaṇo | bibhrato | dhuraḥ |
yacchvasanto | jagrasānārāviṣuḥ | śṛṇvaiṣāṁ | prothatho | arvatāmiva |
daśāvanibhyo | daśakakṣyebhyo | daśayoktrebhyo | daśayojanebhyaḥ |
daśābhīśubhyo | arcatājarebhyo | daśa | dhuro | daśa | yuktā | vahadbhyaḥ |
te | adrayo | daśayantrāsāśavasteṣāmādhānaṁ | paryeti | haryatam |
to | sutasya | somyasyāndhasoṁ'śoḥ | pīyūṣaṁ | prathamasya | bhejire |
te | somādo | harīndrasya | niṁsateṁ'śuṁ | duhanto | adhyāsate | gavi |
tebhirdugdhaṁ | papivāntsomyaṁ | madhvindro | vardhate | prathate | vṛṣāyate |
vṛṣā | vo | aṁśurna | kilā | riṣāthaneḻāvantaḥ | sadamitsthanāśitāḥ |
raivatyeva | mahasā | cāravaḥ | sthana | yasya | grāvāṇo | ajuṣadhvamadhvaram |
tṛdilātṛdilāso | adrayo'śramaṇāśṛthitā | amṛtyavaḥ |
anāturājarāḥ | sthāmaviṣṇavaḥ | supīvaso | atṛṣitātṛṣṇajaḥ |
dhruvaiva | vaḥ | pitaro | yugeyuge | kṣemakāmāsaḥ | sadaso | na | yuñjate |
ajuryāso | hariṣāco | haridravā | dyāṁ | raveṇa | pṛthivīmaśuśravuḥ |
tadidvadantyadrayo | vimocane | yāmannañjaspeva | ghedupabdibhiḥ |
vapanto | bījamiva | dhānyākṛtaḥ | pṛñcanti | somaṁ | na | minanti | bapsataḥ |
sute | adhvare | adhi | vācamakratā | krīḻayo | na | mātaraṁ | tudantaḥ |
vi | ṣū | muñcā | suṣuvuṣo | manīṣāṁ | vi | vartantāmadrayaścāyamānāḥ |
haye | jāye | manasā | tiṣṭha | ghore | vacāṁsi | miśrā | kṛṇavāvahai | nu |
na | nau | mantrānuditāsa | ete | mayaskaranparatare | canāhan |
kimetā | vācā | kṛṇavā | tavāhaṁ | prākramiṣamuṣasāmagriyeva |
purūravaḥ | punarastaṁ | parehi | durāpanā | vātevāhamasmi |
iṣurna | śriyeṣudherasanā | goṣāḥ | śatasā | na | raṁhiḥ |
avīre | kratau | vi | davidyutannorā | na | māyuṁ | citayanta | dhunayaḥ |
sā | vasu | dadhatī | śvaśurāya | vayoṣo | yadi | vaṣṭyantigṛhāt |
astaṁ | nanakṣe | yasmiñcākandivā | naktaṁ | śnathitā | vaitasena |
triḥ | sma | māhnaḥ | śnathayo | vaitasenota | sma | me'vyatyai | pṛṇāsi |
purūravo'nu | te | ketamāyaṁ | rājā | me | vīra | tanvastadāsīḥ |
yā | sujūrṇiḥ | śreṇiḥ | sumnaāpirhradecakṣurna | granthinī | caraṇyuḥ |
tāñjayo'ruṇayo | na | sasruḥ | śriye | gāvo | na | dhenavo'navanta |
samasmiñjāyamānāsata | gnotemavardhannadyaḥ | svagūrtāḥ |
mahe | yattvā | purūravo | raṇāyāvardhayandasyuhatyāya | devāḥ |
sacā | yadāsu | jahatīṣvatkamamānuṣīṣu | mānuṣo | niṣeve |
apa | sma | mattarasantī | na | bhujyustātrasanrathaspṛśo | nāśvāḥ |
yadāsu | marto | amṛtāsu | nispṛksaṁ | kṣoṇībhiḥ | kratubhirna | pṛṅkte |
tātayo | na | tanvaḥ | śumbhata | svāśvāso | na | krīḻayo | dandaśānāḥ |
vidyunna | yā | patantī | davidyodbharantī | me | apyā | kāmyāni |
janiṣṭo | apo | naryaḥ | sujātaḥ | prorvaśī | tirata | dīrghamāyuḥ |
jajñiṣetthā | gopīthyāya | hi | dadhātha | tatpurūravo | maujaḥ |
aśāsaṁ | tvā | viduṣī | sasminnahanna | māśṛṇoḥ | kimabhugvadāsi |
kadā | sūnuḥ | pitaraṁ | jātecchāccakrannāśru | vartayadvijānan |
ko | daṁpatī | samanasā | vi | yūyodadha | yadagniḥ | śvaśureṣu | dīdayat |
prati | bravāṇi | vartayate | aśru | cakranna | krandadādhye | śivāyai |
pra | tatte | hinavā | yatte | asme | parehyastaṁ | nahi | mūra | māpaḥ |
sudevo | adya | prapatedanāvṛtparāvataṁ | paramāṁ | gantavo |
adhā | śayīta | nirṛterupasthe'dhainaṁ | vṛkā | rabhasāso | adyuḥ |
purūravo | mā | mṛthā | mā | pra | papto | mā | tvā | vṛkāso | aśivāso | kṣan |
na | vai | straiṇāni | sakhyāni | santi | sālāvṛkāṇāṁ | hṛdayānyetā |
yadvirūpācaraṁ | martyeṣvavasaṁ | rātrīḥ | śaradaścatasraḥ |
ghṛtasya | stokaṁ | sakṛdahnāśnāṁ | tādevedaṁ | tātṛpāṇā | carāmi |
antarikṣaprāṁ | rajaso | vimānīmupa | śikṣāmyurvaśīṁ | vasiṣṭhaḥ |
upa | tvā | rātiḥ | sukṛtasya | tiṣṭhānni | vartasva | hṛdayaṁ | tapyate | me |
iti | tvā | devema | āhuraiḻa | yathemetadbhavasi | mṛtyubandhuḥ |
prajā | te | devānhaviṣā | yajāti | svargo | tvamapi | mādayāse |
pra | te | mahe | vidathe | śaṁsiṣaṁ | harī | pra | te | vanve | vanuṣo | haryataṁ | madam |
ghṛtaṁ | na | yo | haribhiścāru | secatā | tvā | viśantu | harivarpasaṁ | giraḥ |
hariṁ | hi | yonimabhi | ye | samasvaranhinvanto | harī | divyaṁ | yathā | sadaḥ |
ā | yaṁ | pṛṇanti | haribhirna | dhenavendrāya | śūṣaṁ | harivantamarcata |
so | asya | vajro | harito | yāyaso | harirnikāmo | harirā | gabhastyoḥ |
dyumnī | suśipro | harimanyusāyakendre | ni | rūpā | haritā | mimikṣire |
divi | na | keturadhi | dhāyi | haryato | vivyacadvajro | harito | na | raṁhyā |
tudadahiṁ | hariśipro | yāyasaḥ | sahasraśokābhavaddhariṁbharaḥ |
tvaṁtvamaharyathopastutaḥ | pūrvebhirindra | harikeśa | yajvabhiḥ |
tvaṁ | haryasi | tava | viśvamukthyamasāmi | rādho | harijāta | haryatam |
tā | vajriṇaṁ | mandinaṁ | stomyaṁ | madendraṁ | rathe | vahato | haryatā | harī |
purūṇyasmai | savanāni | haryatendrāya | somā | harayo | dadhanvire |
araṁ | kāmāya | harayo | dadhanvire | sthirāya | hinvanharayo | harī | turā |
arvadbhiryo | haribhirjoṣamīyate | so | asya | kāmaṁ | harivantamānaśe |
hariśmaśārurharikeśāyasasturaspeye | yo | haripāvardhata |
arvadbhiryo | haribhirvājinīvasurati | viśvā | duritā | pāriṣaddharī |
sruveva | yasya | hariṇī | vipetatuḥ | śipre | vājāya | hariṇī | davidhvataḥ |
pra | yatkṛte | camase | marmṛjaddharī | pītvā | madasya | haryatasyāndhasaḥ |
uta | sma | sadma | haryatasya | pastyoratyo | na | vājaṁ | harivām̐ | acikradat |
mahī | ciddhi | dhiṣaṇāharyadojasā | bṛhadvayo | dadhiṣe | haryataścidā |
ā | rodasī | haryamāṇo | mahitvā | navyaṁnavyaṁ | haryasi | manma | nu | priyam |
pra | pastyamasura | haryataṁ | gorāviṣkṛdhi | haraye | sūryāya |
ā | tvā | haryantaṁ | prayujo | janānāṁ | rathe | vahantu | hariśipramindra |
pibā | yathā | pratibhṛtasya | madhvo | haryanyajñaṁ | sadhamāde | daśoṇim |
apāḥ | pūrveṣāṁ | harivaḥ | sutānāmatho | idaṁ | savanaṁ | kevalaṁ | te |
mamaddhi | somaṁ | madhumantamindra | satrā | vṛṣañjaṭharā | vṛṣasva |
yauṣadhīḥ | pūrvā | jātā | devebhyastriyugaṁ | purā |
manai | nu | babhrūṇāmahaṁ | śataṁ | dhāmāni | sapta | ca |
śataṁ | vo | amba | dhāmāni | sahasramuta | vo | ruhaḥ |
adhā | śatakratvo | yūyamimaṁ | me | agadaṁ | kṛta |
oṣadhīḥ | prati | modadhvaṁ | puṣpavatīḥ | prasūvarīḥ |
aśveva | sajitvarīrvīrudhaḥ | pārayiṣṇvaḥ |
oṣadhīriti | mātarastadvo | devīrupa | bruve |
saneyamaśvaṁ | gāṁ | vāsātmānaṁ | tava | pūruṣa |
aśvatthe | vo | niṣadanaṁ | parṇe | vo | vasatiṣkṛtā |
gobhājetkilāsatha | yatsanavatha | pūruṣam |
yatrauṣadhīḥ | samagmata | rājānaḥ | samitāviva |
vipraḥ | socyate | bhiṣagrakṣohāmīvacātanaḥ |
aśvāvatīṁ | somāvatīmūrjayantīmudojasam |
āvitsi | sarvauṣadhīrasmā | ariṣṭatātaye |
ucchuṣmauṣadhīnāṁ | gāvo | goṣṭhādiverate |
dhanaṁ | saniṣyantīnāmātmānaṁ | tava | pūruṣa |
iṣkṛtirnāma | vo | mātātho | yūyaṁ | stha | niṣkṛtīḥ |
sīrāḥ | patatriṇīḥ | sthana | yadāmayati | niṣkṛtha |
ati | viśvāḥ | pariṣṭhāḥ | steneva | vrajamakramuḥ |
oṣadhīḥ | prācucyavuryatkiṁ | ca | tanvo | rapaḥ |
yadimā | vājayannahamoṣadhīrhastādadhe |
ātmā | yakṣmasya | naśyati | purā | jīvagṛbho | yathā |
yasyauṣadhīḥ | prasarpathāṅgamaṅgaṁ | paruṣparuḥ |
tato | yakṣmaṁ | vi | bādhadhvogro | madhyamaśīriva |
sākaṁ | yakṣma | pra | pata | cāṣeṇa | kikidīvinā |
sākaṁ | vātasya | dhrājyā | sākaṁ | naśya | nihākayā |
anyā | vo | anyāmavatvanyānyasyopāvata |
tāḥ | sarvāḥ | saṁvidānedaṁ | me | prāvatā | vacaḥ |
yāḥ | phalinīryāphalā | apuṣpā | yāśca | puṣpiṇīḥ |
bṛhaspatiprasūtāstā | no | muñcantvaṁhasaḥ |
muñcantu | mā | śapathyādatho | varuṇyāduta |
atho | yamasya | paḍbīśātsarvasmāddevakilbiṣāt |
avapatantīravadandivauṣadhayaspari |
yaṁ | jīvamaśnavāmahai | na | sa | riṣyāti | pūruṣaḥ |
yauṣadhīḥ | somarājñīrbahvīḥ | śatavicakṣaṇāḥ |
tāsāṁ | tvamasyuttamāraṁ | kāmāya | śaṁ | hṛde |
yauṣadhīḥ | somarājñīrviṣṭhitāḥ | pṛthivīmanu |
bṛhaspatiprasūtāsyai | saṁ | datta | vīryam |
mā | vo | riṣatkhanitā | yasmai | cāhaṁ | khanāmi | vaḥ |
dvipaccatuṣpadasmākaṁ | sarvamastvanāturam |
yāścedamupaśṛṇvanti | yāśca | dūraṁ | parāgatāḥ |
sarvāḥ | saṁgatya | vīrudho'syai | saṁ | datta | vīryam |
oṣadhayaḥ | saṁ | vadante | somena | saha | rājñā |
yasmai | kṛṇoti | brāhmaṇastaṁ | rājanpārayāmasi |
tvamuttamāsyoṣadhe | tava | vṛkṣopastayaḥ |
upastirastu | so'smākaṁ | yo | asmām̐ | abhidāsati |
bṛhaspate | prati | me | devatāmihi | mitro | vā | yadvaruṇo | vāsi | pūṣā |
ādityairvā | yadvasubhirmarutvāntsa | parjanyaṁ | śaṁtanave | vṛṣāya |
ā | devo | dūto | ajiraścikitvāntvaddevāpe | abhi | māmagacchat |
pratīcīnaḥ | prati | māmā | vavṛtsva | dadhāmi | te | dyumatīṁ | vācamāsan |
asme | dhehi | dyumatīṁ | vācamāsanbṛhaspate | anamīvāmiṣirām |
yayā | vṛṣṭiṁ | śaṁtanave | vanāva | divo | drapso | madhumām̐ | ā | viveśa |
ā | no | drapsā | madhumanto | viśantvindra | dehyadhirathaṁ | sahasram |
ni | ṣīda | hotramṛtuthā | yajasva | devāndevāpe | haviṣā | saparya |
ārṣṭiṣeṇo | hotramṛṣirniṣīdandevāpirdevasumatiṁ | cikitvān |
sottarasmādadharaṁ | samudramapo | divyāsṛjadvarṣyā | abhi |
asmintsamudre | adhyuttarasminnāpo | devebhirnivṛtātiṣṭhan |
tādravannārṣṭiṣeṇena | sṛṣṭā | devāpinā | preṣitā | mṛkṣiṇīṣu |
yaddevāpiḥ | śaṁtanave | purohito | hotrāya | vṛtaḥ | kṛpayannadīdhet |
devaśrutaṁ | vṛṣṭivaniṁ | rarāṇo | bṛhaspatirvācamasmāyacchat |
yaṁ | tvā | devāpiḥ | śuśucāno | agnārṣṭiṣeṇo | manuṣyaḥ | samīdhe |
viśvebhirdevairanumadyamānaḥ | pra | parjanyamīrayā | vṛṣṭimantam |
tvāṁ | pūrva | ṛṣayo | gīrbhirāyantvāmadhvareṣu | puruhūta | viśve |
sahasrāṇyadhirathānyasme | ā | no | yajñaṁ | rohidaśvopa | yāhi |
etānyagne | navatirnava | tve | āhutānyadhirathā | sahasrā |
tebhirvardhasva | tanvaḥ | śūra | pūrvīrdivo | no | vṛṣṭimiṣito | rirīhi |
etānyagne | navatiṁ | sahasrā | saṁ | pra | yaccha | vṛṣṇendrāya | bhāgam |
vidvānpatha | ṛtuśo | devayānānapyaulānaṁ | divi | deveṣu | dhehi |
agne | bādhasva | vi | mṛdho | vi | durgahāpāmīvāmapa | rakṣāṁsi | sedha |
asmātsamudrādbṛhato | divo | no'pāṁ | bhūmānamupa | naḥ | sṛjeha |
kaṁ | naścitramiṣaṇyasi | cikitvānpṛthugmānaṁ | vāśraṁ | vāvṛdhadhyai |
kattasya | dātu | śavaso | vyuṣṭau | takṣadvajraṁ | vṛtraturamapinvat |
sa | hi | dyutā | vidyutā | veti | sāma | pṛthuṁ | yonimasuratvā | sasāda |
sa | sanīḻebhiḥ | prasahāno | asya | bhrāturna | ṛte | saptathasya | māyāḥ |
sa | vājaṁ | yātāpaduṣpadā | yantsvarṣātā | pari | ṣadatsaniṣyan |
anarvā | yacchatadurasya | vedo | ghnañchiśnadevām̐ | abhi | varpasā | bhūt |
sa | yahvyo'vanīrgoṣvarvā | juhoti | pradhanyāsu | sasriḥ |
apādo | yatra | yujyāso'rathā | droṇyaśvāserate | ghṛtaṁ | vāḥ |
sa | rudrebhiraśastavāra | ṛbhvā | hitvī | gayamāreavadyāgāt |
vamrasya | manye | mithunā | vivavrī | annamabhītyārodayanmuṣāyan |
seddāsaṁ | tuvīravaṁ | patirdantśaḻakṣaṁ | triśīrṣāṇaṁ | damanyat |
asya | trito | nvojasā | vṛdhāno | vipā | varāhamayoagrayā | han |
sa | druhvaṇe | manuṣordhvasāna | ā | sāviṣadarśasānāya | śarum |
sa | nṛtamo | nahuṣo'smatsujātaḥ | puro'bhinadarhandasyuhatye |
so | abhriyo | na | yavasodanyankṣayāya | gātuṁ | vidanno | asme |
upa | yatsīdadinduṁ | śarīraiḥ | śyeno'yopāṣṭirhanti | dasyūn |
sa | vrādhataḥ | śavasānebhirasya | kutsāya | śuṣṇaṁ | kṛpaṇe | parādāt |
ayaṁ | kavimanayacchasyamānamatkaṁ | yo | asya | sanitota | nṛṇām |
ayaṁ | daśasyannaryebhirasya | dasmo | devebhirvaruṇo | na | māyī |
ayaṁ | kanīna | ṛtupāvedyamimītāraruṁ | yaścatuṣpāt |
asya | stomebhirauśija | ṛjiśvā | vrajaṁ | darayadvṛṣabheṇa | piproḥ |
sutvā | yadyajato | dīdayadgīḥ | pureyāno | abhi | varpasā | bhūt |
evā | maho | asura | vakṣathāya | vamrakaḥ | paḍbhirupa | sarpadindram |
seyānaḥ | karati | svastimasmeṣamūrjaṁ | sukṣitiṁ | viśvamābhāḥ |
indra | dṛhya | maghavantvāvadidbhujeha | stutaḥ | sutapā | bodhi | no | vṛdhe |
devebhirnaḥ | savitā | prāvatu | śrutamā | sarvatātimaditiṁ | vṛṇīmahe |
bharāya | su | bharata | bhāgamṛtviyaṁ | pra | vāyave | śucipe | krandadiṣṭaye |
gaurasya | yaḥ | payasaḥ | pītimānaśā | sarvatātimaditiṁ | vṛṇīmahe |
ā | no | devaḥ | savitā | sāviṣadvaya | ṛjūyate | yajamānāya | sunvate |
yathā | devānpratibhūṣema | pākavadā | sarvatātimaditiṁ | vṛṇīmahe |
indro | asme | sumanāstu | viśvahā | rājā | somaḥ | suvitasyādhyetu | naḥ |
yathāyathā | mitradhitāni | saṁdadhurā | sarvatātimaditiṁ | vṛṇīmahe |
indrokthena | śavasā | parurdadhe | bṛhaspate | pratarītāsyāyuṣaḥ |
yajño | manuḥ | pramatirnaḥ | pitā | hi | kamā | sarvatātimaditiṁ | vṛṇīmahe |
indrasya | nu | sukṛtaṁ | daivyaṁ | saho'gnirgṛhe | jaritā | medhiraḥ | kaviḥ |
yajñaśca | bhūdvidathe | cārurantamā | sarvatātimaditiṁ | vṛṇīmahe |
na | vo | guhā | cakṛma | bhūri | duṣkṛtaṁ | nāviṣṭyaṁ | vasavo | devaheḻanam |
mākirno | devānṛtasya | varpasā | sarvatātimaditiṁ | vṛṇīmahe |
apāmīvāṁ | savitā | sāviṣannyagvarīyedapa | sedhantvadrayaḥ |
grāvā | yatra | madhuṣuducyate | bṛhadā | sarvatātimaditiṁ | vṛṇīmahe |
ūrdhvo | grāvā | vasavo'stu | sotari | viśvā | dveṣāṁsi | sanutaryuyota |
sa | no | devaḥ | savitā | pāyurīḍyā | sarvatātimaditiṁ | vṛṇīmahe |
ūrjaṁ | gāvo | yavase | pīvo | attana | ṛtasya | yāḥ | sadane | kośe | aṅgdhve |
tanūreva | tanvo | astu | bheṣajamā | sarvatātimaditiṁ | vṛṇīmahe |
kratuprāvā | jaritā | śaśvatāmavendra | idbhadrā | pramatiḥ | sutāvatām |
pūrṇamūdhardivyaṁ | yasya | siktayā | sarvatātimaditiṁ | vṛṇīmahe |
citraste | bhānuḥ | kratuprābhiṣṭiḥ | santi | spṛdho | jaraṇiprādhṛṣṭāḥ |
rajiṣṭhayā | rajyā | paśvā | gostūtūrṣati | paryagraṁ | duvasyuḥ |
udbudhyadhvaṁ | samanasaḥ | sakhāyaḥ | samagnimindhvaṁ | bahavaḥ | sanīḻāḥ |
dadhikrāmagnimuṣasaṁ | ca | devīmindrāvato'vase | ni | hvaye | vaḥ |
mandrā | kṛṇudhvaṁ | dhiyā | tanudhvaṁ | nāvamaritraparaṇīṁ | kṛṇudhvam |
iṣkṛṇudhvamāyudhāraṁ | kṛṇudhvaṁ | prāñcaṁ | yajñaṁ | pra | ṇayatā | sakhāyaḥ |
yunakta | sīrā | vi | yugā | tanudhvaṁ | kṛte | yonau | vapateha | bījam |
girā | ca | śruṣṭiḥ | sabharāsanno | nedīyetsṛṇyaḥ | pakvameyāt |
sīrā | yuñjanti | kavayo | yugā | vi | tanvate | pṛthak |
dhīrā | deveṣu | sumnayā |
nirāhāvānkṛṇotana | saṁ | varatrā | dadhātana |
siñcāmahāvatamudriṇaṁ | vayaṁ | suṣekamanupakṣitam |
iṣkṛtāhāvamavataṁ | suvaratraṁ | suṣecanam |
udriṇaṁ | siñce | akṣitam |
prīṇītāśvānhitaṁ | jayātha | svastivāhaṁ | rathamitkṛṇudhvam |
droṇāhāvamavatamaśmacakramaṁsatrakośaṁ | siñcatā | nṛpāṇam |
vrajaṁ | kṛṇudhvaṁ | sa | hi | vo | nṛpāṇo | varma | sīvyadhvaṁ | bahulā | pṛthūni |
puraḥ | kṛṇudhvamāyasīradhṛṣṭā | mā | vaḥ | susroccamaso | dṛṁhatā | tam |
ā | vo | dhiyaṁ | yajñiyāṁ | vartotaye | devā | devīṁ | yajatāṁ | yajñiyāmiha |
sā | no | duhīyadyavaseva | gatvī | sahasradhārā | payasā | mahī | gauḥ |
ā | tū | ṣiñca | harimīṁ | drorupasthe | vāśībhistakṣatāśmanmayībhiḥ |
pari | ṣvajadhvaṁ | daśa | kakṣyābhirubhe | dhurau | prati | vahniṁ | yunakta |
ubhe | dhurau | vahnirāpibdamāno'ntaryoneva | carati | dvijāniḥ |
vanaspatiṁ | vanāsthāpayadhvaṁ | ni | ṣū | dadhidhvamakhanantotsam |
kapṛnnaraḥ | kapṛthamuddadhātana | codayata | khudata | vājasātaye |
niṣṭigryaḥ | putramā | cyāvayotayendraṁ | sabādheha | somapītaye |
pra | te | rathaṁ | mithūkṛtamindro'vatu | dhṛṣṇuyā |
asminnājau | puruhūta | śravāyye | dhanabhakṣeṣu | no'va |
utsma | vāto | vahati | vāso | asyādhirathaṁ | yadajayatsahasram |
rathīrabhūnmudgalānī | gaviṣṭau | bhare | kṛtaṁ | vyacedindrasenā |
antaryaccha | jighāṁsato | vajramindrābhidāsataḥ |
dāsasya | vā | maghavannāryasya | vā | sanutaryavayā | vadham |
udno | hradamapibajjarhṛṣāṇaḥ | kūṭaṁ | sma | tṛṁhadabhimātimeti |
pra | muṣkabhāraḥ | śravecchamāno'jiraṁ | bāhū | abharatsiṣāsan |
nyakrandayannupayantainamamehayanvṛṣabhaṁ | madhyājeḥ |
tena | sūbharvaṁ | śatavatsahasraṁ | gavāṁ | mudgalaḥ | pradhane | jigāya |
kakardave | vṛṣabho | yuktāsīdavāvacītsārathirasya | keśī |
dudheryuktasya | dravataḥ | sahānasa | ṛcchanti | ṣmā | niṣpado | mudgalānīm |
uta | pradhimudahannasya | vidvānupāyunagvaṁsagamatra | śikṣan |
indrodāvatpatimaghnyānāmaraṁhata | padyābhiḥ | kakudmān |
śunamaṣṭrāvyacaratkapardī | varatrāyāṁ | dārvānahyamānaḥ |
nṛmṇāni | kṛṇvanbahave | janāya | gāḥ | paspaśānastaviṣīradhatta |
imaṁ | taṁ | paśya | vṛṣabhasya | yuñjaṁ | kāṣṭhāyā | madhye | drughaṇaṁ | śayānam |
yena | jigāya | śatavatsahasraṁ | gavāṁ | mudgalaḥ | pṛtanājyeṣu |
āre | aghā | ko | nvitthā | dadarśa | yaṁ | yuñjanti | tamvā | sthāpayanti |
nāsmai | tṛṇaṁ | nodakamā | bharantyuttaro | dhuro | vahati | pradediśat |
parivṛkteva | patividyamānaṭ | pīpyānā | kūcakreṇeva | siñcan |
eṣaiṣyā | cidrathyā | jayema | sumaṅgalaṁ | sinavadastu | sātam |
tvaṁ | viśvasya | jagataścakṣurindrāsi | cakṣuṣaḥ |
vṛṣā | yadājiṁ | vṛṣaṇā | siṣāsasi | codayanvadhriṇā | yujā |
āśuḥ | śiśāno | vṛṣabho | na | bhīmo | ghanāghanaḥ | kṣobhaṇaścarṣaṇīnām |
saṁkrandano'nimiṣaikavīraḥ | śataṁ | senājayatsākamindraḥ |
saṁkrandanenānimiṣeṇa | jiṣṇunā | yutkāreṇa | duścyavanena | dhṛṣṇunā |
tadindreṇa | jayata | tatsahadhvaṁ | yudho | nareṣuhastena | vṛṣṇā |
seṣuhastaiḥ | sa | niṣaṅgibhirvaśī | saṁsraṣṭā | sa | yudhendro | gaṇena |
saṁsṛṣṭajitsomapā | bāhuśardhyugradhanvā | pratihitābhirastā |
bṛhaspate | pari | dīyā | rathena | rakṣohāmitrām̐ | apabādhamānaḥ |
prabhañjantsenāḥ | pramṛṇo | yudhā | jayannasmākamedhyavitā | rathānām |
balavijñāyaḥ | sthaviraḥ | pravīraḥ | sahasvānvājī | sahamānograḥ |
abhivīro | abhisatvā | sahojā | jaitramindra | rathamā | tiṣṭha | govit |
gotrabhidaṁ | govidaṁ | vajrabāhuṁ | jayantamajma | pramṛṇantamojasā |
imaṁ | sajātānu | vīrayadhvamindraṁ | sakhāyo | anu | saṁ | rabhadhvam |
abhi | gotrāṇi | sahasā | gāhamāno'dayo | vīraḥ | śatamanyurindraḥ |
duścyavanaḥ | pṛtanāṣāḻayudhyo'smākaṁ | senāvatu | pra | yutsu |
indrāsāṁ | netā | bṛhaspatirdakṣiṇā | yajñaḥ | puraitu | somaḥ |
devasenānāmabhibhañjatīnāṁ | jayantīnāṁ | maruto | yantvagram |
indrasya | vṛṣṇo | varuṇasya | rājñādityānāṁ | marutāṁ | śardhogram |
mahāmanasāṁ | bhuvanacyavānāṁ | ghoṣo | devānāṁ | jayatāmudasthāt |
uddharṣaya | maghavannāyudhānyutsatvanāṁ | māmakānāṁ | manāṁsi |
udvṛtrahanvājināṁ | vājinānyudrathānāṁ | jayatāṁ | yantu | ghoṣāḥ |
asmākamindraḥ | samṛteṣu | dhvajeṣvasmākaṁ | yeṣavastā | jayantu |
asmākaṁ | vīrottare | bhavantvasmām̐ | u | devāvatā | haveṣu |
amīṣāṁ | cittaṁ | pratilobhayantī | gṛhāṇāṅgānyapve | parehi |
abhi | prehi | nirdaha | hṛtsu | śokairandhenāmitrāstamasā | sacantām |
pretā | jayatā | narendro | vaḥ | śarma | yacchatu |
ugrā | vaḥ | santu | bāhavo'nādhṛṣyā | yathāsatha |
asāvi | somaḥ | puruhūta | tubhyaṁ | haribhyāṁ | yajñamupa | yāhi | tūyam |
tubhyaṁ | giro | vipravīreyānā | dadhanvirendra | pibā | sutasya |
apsu | dhūtasya | harivaḥ | pibeha | nṛbhiḥ | sutasya | jaṭharaṁ | pṛṇasva |
mimikṣuryamadrayendra | tubhyaṁ | tebhirvardhasva | madamukthavāhaḥ |
progrāṁ | pītiṁ | vṛṣṇeyarmi | satyāṁ | prayai | sutasya | haryaśva | tubhyam |
indra | dhenābhiriha | mādayasva | dhībhirviśvābhiḥ | śacyā | gṛṇānaḥ |
ūtī | śacīvastava | vīryeṇa | vayo | dadhānośija | ṛtajñāḥ |
prajāvadindra | manuṣo | duroṇe | tasthurgṛṇantaḥ | sadhamādyāsaḥ |
praṇītibhiṣṭe | haryaśva | suṣṭoḥ | suṣumnasya | pururuco | janāsaḥ |
maṁhiṣṭhāmūtiṁ | vitire | dadhānāḥ | stotārendra | tava | sūnṛtābhiḥ |
upa | brahmāṇi | harivo | haribhyāṁ | somasya | yāhi | pītaye | sutasya |
indra | tvā | yajñaḥ | kṣamamāṇamānaḍdāśvām̐ | asyadhvarasya | praketaḥ |
sahasravājamabhimātiṣāhaṁ | suteraṇaṁ | maghavānaṁ | suvṛktim |
upa | bhūṣanti | giro | apratītamindraṁ | namasyā | jarituḥ | pananta |
saptāpo | devīḥ | suraṇāmṛktā | yābhiḥ | sindhumatarendra | pūrbhit |
navatiṁ | srotyā | nava | ca | sravantīrdevebhyo | gātuṁ | manuṣe | ca | vindaḥ |
apo | mahīrabhiśasteramuñco'jāgarāsvadhi | devaikaḥ |
indra | yāstvaṁ | vṛtratūrye | cakartha | tābhirviśvāyustanvaṁ | pupuṣyāḥ |
vīreṇyaḥ | kraturindraḥ | suśastirutāpi | dhenā | puruhūtamīṭṭe |
ārdayadvṛtramakṛṇodu | lokaṁ | sasāhe | śakraḥ | pṛtanābhiṣṭiḥ |
śunaṁ | huvema | maghavānamindramasminbhare | nṛtamaṁ | vājasātau |
śṛṇvantamugramūtaye | samatsu | ghnantaṁ | vṛtrāṇi | saṁjitaṁ | dhanānām |
kadā | vaso | stotraṁ | haryatāva | śmaśā | rudhadvāḥ |
dīrghaṁ | sutaṁ | vātāpyāya |
harī | yasya | suyujā | vivratā | verarvantānu | śepā |
ubhā | rajī | na | keśinā | patirdan |
apa | yorindraḥ | pāpajā | marto | na | śaśramāṇo | bibhīvān |
śubhe | yadyuyuje | taviṣīvān |
sacāyorindraścarkṛṣām̐ | upānasaḥ | saparyan |
nadayorvivratayoḥ | śūrendraḥ |
adhi | yastasthau | keśavantā | vyacasvantā | na | puṣṭyai |
vanoti | śiprābhyāṁ | śipriṇīvān |
prāstaudṛṣvaujā | ṛṣvebhistatakṣa | śūraḥ | śavasā |
ṛbhurna | kratubhirmātariśvā |
vajraṁ | yaścakre | suhanāya | dasyave | hirīmaśo | hirīmān |
arutahanuradbhutaṁ | na | rajaḥ |
ava | no | vṛjinā | śiśīhyṛcā | vanemānṛcaḥ |
nābrahmā | yajña | ṛdhagjoṣati | tve |
ūrdhvā | yatte | tretinī | bhūdyajñasya | dhūrṣu | sadman |
sajūrnāvaṁ | svayaśasaṁ | sacāyoḥ |
śriye | te | pṛśnirupasecanī | bhūcchriye | darvirarepāḥ |
yayā | sve | pātre | siñcasot |
śataṁ | vā | yadasurya | prati | tvā | sumitretthāstauddurmitra | itthāstaut |
āvo | yaddasyuhatye | kutsaputraṁ | prāvo | yaddasyuhatye | kutsavatsam |
ubho | nūnaṁ | tadidarthayethe | vi | tanvāthe | dhiyo | vastrāpaseva |
sadhrīcīnā | yātave | premajīgaḥ | sudineva | pṛkṣā | taṁsayethe |
uṣṭāreva | pharvareṣu | śrayethe | prāyogeva | śvātryā | śāsurethaḥ |
dūteva | hi | ṣṭho | yaśasā | janeṣu | māpa | sthātaṁ | mahiṣevāvapānāt |
sākaṁyujā | śakunasyeva | pakṣā | paśveva | citrā | yajurā | gamiṣṭam |
agniriva | devayordīdivāṁsā | parijmāneva | yajathaḥ | purutrā |
āpī | vo | asme | pitareva | putrogreva | rucā | nṛpatīva | turyai |
iryeva | puṣṭyai | kiraṇeva | bhujyai | śruṣṭīvāneva | havamā | gamiṣṭam |
vaṁsageva | pūṣaryā | śimbātā | mitreva | ṛtā | śatarā | śātapantā |
vājevoccā | vayasā | gharmyeṣṭhā | meṣeveṣā | saparyā | purīṣā |
sṛṇyeva | jarbharī | turpharītū | naitośeva | turpharī | parpharīkā |
udanyajeva | jemanā | maderū | tā | me | jarāyvajaraṁ | marāyu |
pajreva | carcaraṁ | jāraṁ | marāyu | kṣadmevārtheṣu | tartarīthogrā |
ṛbhū | nāpatkharamajrā | kharajrurvāyurna | parpharatkṣayadrayīṇām |
gharmeva | madhu | jaṭhare | sanerū | bhagevitā | turpharī | phārivāram |
patareva | cacarā | candranirṇiṅmanaṛṅgā | mananyā | na | jagmī |
bṛhanteva | gambhareṣu | pratiṣṭhāṁ | pādeva | gādhaṁ | tarate | vidāthaḥ |
karṇeva | śāsuranu | hi | smarāthoṁ'śeva | no | bhajataṁ | citramapnaḥ |
āraṅgareva | madhverayethe | sāragheva | gavi | nīcīnabāre |
kīnāreva | svedamāsiṣvidānā | kṣāmevorjā | sūyavasātsacethe |
ṛdhyāma | stomaṁ | sanuyāma | vājamā | no | mantraṁ | sarathehopa | yātam |
yaśo | na | pakvaṁ | madhu | goṣvantarā | bhūtāṁśo | aśvinoḥ | kāmamaprāḥ |
āvirabhūnmahi | māghonameṣāṁ | viśvaṁ | jīvaṁ | tamaso | niramoci |
mahi | jyotiḥ | pitṛbhirdattamāgāduruḥ | panthā | dakṣiṇāyādarśi |
uccā | divi | dakṣiṇāvanto | asthurye | aśvadāḥ | saha | te | sūryeṇa |
hiraṇyadāmṛtatvaṁ | bhajante | vāsodāḥ | soma | pra | tirantāyuḥ |
daivī | pūrtirdakṣiṇā | devayajyā | na | kavāribhyo | nahi | te | pṛṇanti |
athā | naraḥ | prayatadakṣiṇāso'vadyabhiyā | bahavaḥ | pṛṇanti |
śatadhāraṁ | vāyumarkaṁ | svarvidaṁ | nṛcakṣasaste | abhi | cakṣate | haviḥ |
ye | pṛṇanti | pra | ca | yacchanti | saṁgame | te | dakṣiṇāṁ | duhate | saptamātaram |
dakṣiṇāvānprathamo | hūtaiti | dakṣiṇāvāngrāmaṇīragrameti |
tameva | manye | nṛpatiṁ | janānāṁ | yaḥ | prathamo | dakṣiṇāmāvivāya |
tameva | ṛṣiṁ | tamu | brahmāṇamāhuryajñanyaṁ | sāmagāmukthaśāsam |
sa | śukrasya | tanvo | veda | tisro | yaḥ | prathamo | dakṣiṇayā | rarādha |
dakṣiṇāśvaṁ | dakṣiṇā | gāṁ | dadāti | dakṣiṇā | candramuta | yaddhiraṇyam |
dakṣiṇānnaṁ | vanute | yo | nātmā | dakṣiṇāṁ | varma | kṛṇute | vijānan |
na | bhojā | mamrurna | nyarthamīyurna | riṣyanti | na | vyathante | ha | bhojāḥ |
idaṁ | yadviśvaṁ | bhuvanaṁ | svaścaitatsarvaṁ | dakṣiṇaibhyo | dadāti |
bhojā | jigyuḥ | surabhiṁ | yonimagre | bhojā | jigyurvadhvaṁ | yā | suvāsāḥ |
bhojā | jigyurantaḥpeyaṁ | surāyā | bhojā | jigyurye | ahūtāḥ | prayanti |
bhojāyāśvaṁ | saṁ | mṛjantyāśuṁ | bhojāyāste | kanyā | śumbhamānā |
bhojasyedaṁ | puṣkariṇīva | veśma | pariṣkṛtaṁ | devamāneva | citram |
bhojamaśvāḥ | suṣṭhuvāho | vahanti | suvṛdratho | vartate | dakṣiṇāyāḥ |
bhojaṁ | devāso'vatā | bhareṣu | bhojaḥ | śatrūntsamanīkeṣu | jetā |
kimicchantī | saramā | predamānaḍdūre | hyadhvā | jaguriḥ | parācaiḥ |
kāsmehitiḥ | kā | paritakmyāsītkathaṁ | rasāyātaraḥ | payāṁsi |
indrasya | dūtīriṣitā | carāmi | mahecchantī | paṇayo | nidhīnvaḥ |
atiṣkado | bhiyasā | tannāvattathā | rasāyātaraṁ | payāṁsi |
kīdṛṅṅindraḥ | sarame | kā | dṛśīkā | yasyedaṁ | dūtīrasaraḥ | parākāt |
ā | ca | gacchānmitramenā | dadhāmāthā | gavāṁ | gopatirno | bhavāti |
nāhaṁ | taṁ | veda | dabhyaṁ | dabhatsa | yasyedaṁ | dūtīrasaraṁ | parākāt |
na | taṁ | gūhanti | sravato | gabhīrā | hatendreṇa | paṇayaḥ | śayadhve |
imā | gāvaḥ | sarame | yāicchaḥ | pari | divo | antāntsubhage | patantī |
kastainā | ava | sṛjādayudhvyutāsmākamāyudhā | santi | tigmā |
asenyā | vaḥ | paṇayo | vacāṁsyaniṣavyāstanvaḥ | santu | pāpīḥ |
adhṛṣṭo | vaitavā | astu | panthā | bṛhaspatirvobhayā | na | mṛḻāt |
ayaṁ | nidhiḥ | sarame | adribudhno | gobhiraśvebhirvasubhirnyṛṣṭaḥ |
rakṣanti | taṁ | paṇayo | ye | sugopā | reku | padamalakamā | jagantha |
eha | gamannṛṣayaḥ | somaśitāyāsyo | aṅgiraso | navagvāḥ |
taitamūrvaṁ | vi | bhajanta | gonāmathaitadvacaḥ | paṇayo | vamannit |
evā | ca | tvaṁ | saramājagantha | prabādhitā | sahasā | daivyena |
svasāraṁ | tvā | kṛṇavai | mā | punargāpa | te | gavāṁ | subhage | bhajāma |
nāhaṁ | veda | bhrātṛtvaṁ | no | svasṛtvamindro | viduraṅgirasaśca | ghorāḥ |
gokāmā | me | acchadayanyadāyamapāteta | paṇayo | varīyaḥ |
dūramita | paṇayo | varīyodgāvo | yantu | minatīrṛtena |
bṛhaspatiryāvindannigūḻhāḥ | somo | grāvāṇa | ṛṣayaśca | viprāḥ |
te'vadanprathamā | brahmakilbiṣe'kūpāraḥ | salilo | mātariśvā |
vīḻuharāstapogro | mayobhūrāpo | devīḥ | prathamajā | ṛtena |
somo | rājā | prathamo | brahmajāyāṁ | punaḥ | prāyacchadahṛṇīyamānaḥ |
anvartitā | varuṇo | mitrāsīdagnirhotā | hastagṛhyā | nināya |
hastenaiva | grāhyādhirasyā | brahmajāyeyamiti | cedavocan |
na | dūtāya | prahye | tasthaiṣā | tathā | rāṣṭraṁ | gupitaṁ | kṣatriyasya |
devaitasyāmavadanta | pūrve | saptaṛṣayastapase | ye | niṣeduḥ |
bhīmā | jāyā | brāhmaṇasyopanītā | durdhāṁ | dadhāti | parame | vyoman |
brahmacārī | carati | veviṣadviṣaḥ | sa | devānāṁ | bhavatyekamaṅgam |
tena | jāyāmanvavindadbṛhaspatiḥ | somena | nītāṁ | juhvaṁ | na | devāḥ |
punarvai | devādaduḥ | punarmanuṣyota |
rājānaḥ | satyaṁ | kṛṇvānā | brahmajāyāṁ | punardaduḥ |
punardāya | brahmajāyāṁ | kṛtvī | devairnikilbiṣam |
ūrjaṁ | pṛthivyā | bhaktvāyorugāyamupāsate |
samiddho | adya | manuṣo | duroṇe | devo | devānyajasi | jātavedaḥ |
ā | ca | vaha | mitramahaścikitvāntvaṁ | dūtaḥ | kavirasi | pracetāḥ |
tanūnapātpatha | ṛtasya | yānānmadhvā | samañjantsvadayā | sujihva |
manmāni | dhībhiruta | yajñamṛndhandevatrā | ca | kṛṇuhyadhvaraṁ | naḥ |
ājuhvāneḍyo | vandyaścā | yāhyagne | vasubhiḥ | sajoṣāḥ |
tvaṁ | devānāmasi | yahva | hotā | sainānyakṣīṣito | yajīyān |
prācīnaṁ | barhiḥ | pradiśā | pṛthivyā | vastorasyā | vṛjyate | agre | ahnām |
vyu | prathate | vitaraṁ | varīyo | devebhyo | aditaye | syonam |
vyacasvatīrurviyā | vi | śrayantāṁ | patibhyo | na | janayaḥ | śumbhamānāḥ |
devīrdvāro | bṛhatīrviśvaminvā | devebhyo | bhavata | suprāyaṇāḥ |
ā | suṣvayantī | yajate | upāke | uṣāsānaktā | sadatāṁ | ni | yonau |
divye | yoṣaṇe | bṛhatī | surukme | adhi | śriyaṁ | śukrapiśaṁ | dadhāne |
daivyā | hotārā | prathamā | suvācā | mimānā | yajñaṁ | manuṣo | yajadhyai |
pracodayantā | vidatheṣu | kārū | prācīnaṁ | jyotiḥ | pradiśā | diśantā |
ā | no | yajñaṁ | bhāratī | tūyametviḻā | manuṣvadiha | cetayantī |
tisro | devīrbarhiredaṁ | syonaṁ | sarasvatī | svapasaḥ | sadantu |
yeme | dyāvāpṛthivī | janitrī | rūpairapiṁśadbhuvanāni | viśvā |
tamadya | hotariṣito | yajīyāndevaṁ | tvaṣṭāramiha | yakṣi | vidvān |
upāvasṛja | tmanyā | samañjandevānāṁ | pātha | ṛtuthā | havīṁṣi |
vanaspatiḥ | śamitā | devo | agniḥ | svadantu | havyaṁ | madhunā | ghṛtena |
sadyo | jāto | vyamimīta | yajñamagnirdevānāmabhavatpurogāḥ |
asya | hotuḥ | pradiśyṛtasya | vāci | svāhākṛtaṁ | haviradantu | devāḥ |
manīṣiṇaḥ | pra | bharadhvaṁ | manīṣāṁ | yathāyathā | matayaḥ | santi | nṛṇām |
indraṁ | satyairerayāmā | kṛtebhiḥ | sa | hi | vīro | girvaṇasyurvidānaḥ |
ṛtasya | hi | sadaso | dhītiradyautsaṁ | gārṣṭeyo | vṛṣabho | gobhirānaṭ |
udatiṣṭhattaviṣeṇā | raveṇa | mahānti | citsaṁ | vivyācā | rajāṁsi |
indraḥ | kila | śrutyāsya | veda | sa | hi | jiṣṇuḥ | pathikṛtsūryāya |
ānmenāṁ | kṛṇvannacyuto | bhuvadgoḥ | patirdivaḥ | sanajāpratītaḥ |
indro | mahnā | mahato | arṇavasya | vratāminādaṅgirobhirgṛṇānaḥ |
purūṇi | cinni | tatānā | rajāṁsi | dādhāra | yo | dharuṇaṁ | satyatātā |
indro | divaḥ | pratimānaṁ | pṛthivyā | viśvā | veda | savanā | hanti | śuṣṇam |
mahīṁ | ciddyāmātanotsūryeṇa | cāskambha | citkambhanena | skabhīyān |
vajreṇa | hi | vṛtrahā | vṛtramastaradevasya | śūśuvānasya | māyāḥ |
vi | dhṛṣṇo | atra | dhṛṣatā | jaghanthāthābhavo | maghavanbāhvojāḥ |
sacanta | yaduṣasaḥ | sūryeṇa | citrāmasya | ketavo | rāmavindan |
ā | yannakṣatraṁ | dadṛśe | divo | na | punaryato | nakiraddhā | nu | veda |
dūraṁ | kila | prathamā | jagmurāsāmindrasya | yāḥ | prasave | sasrurāpaḥ |
kva | svidagraṁ | kva | budhnāsāmāpo | madhyaṁ | kva | vo | nūnamantaḥ |
sṛjaḥ | sindhūm̐rahinā | jagrasānām̐ | ādidetāḥ | pra | vivijre | javena |
mumukṣamāṇota | yā | mumucre'dhedetā | na | ramante | nitiktāḥ |
sadhrīcīḥ | sindhumuśatīrivāyantsanājjārāritaḥ | pūrbhidāsām |
astamā | te | pārthivā | vasūnyasme | jagmuḥ | sūnṛtendra | pūrvīḥ |
indra | piba | pratikāmaṁ | sutasya | prātaḥsāvastava | hi | pūrvapītiḥ |
harṣasva | hantave | śūra | śatrūnukthebhiṣṭe | vīryā | pra | bravāma |
yaste | ratho | manaso | javīyānendra | tena | somapeyāya | yāhi |
tūyamā | te | harayaḥ | pra | dravantu | yebhiryāsi | vṛṣabhirmandamānaḥ |
haritvatā | varcasā | sūryasya | śreṣṭhai | rūpaistanvaṁ | sparśayasva |
asmābhirindra | sakhibhirhuvānaḥ | sadhrīcīno | mādayasvā | niṣadya |
yasya | tyatte | mahimānaṁ | madeṣvime | mahī | rodasī | nāviviktām |
tadokā | haribhirindra | yuktaiḥ | priyebhiryāhi | priyamannamaccha |
yasya | śaśvatpapivām̐ | indra | śatrūnanānukṛtyā | raṇyā | cakartha |
sa | te | puraṁdhiṁ | taviṣīmiyarti | sa | te | madāya | sutendra | somaḥ |
idaṁ | te | pātraṁ | sanavittamindra | pibā | somamenā | śatakrato |
pūrṇāhāvo | madirasya | madhvo | yaṁ | viśvedabhiharyanti | devāḥ |
vi | hi | tvāmindra | purudhā | janāso | hitaprayaso | vṛṣabha | hvayante |
asmākaṁ | te | madhumattamānīmā | bhuvantsavanā | teṣu | harya |
pra | tendra | pūrvyāṇi | pra | nūnaṁ | vīryā | vocaṁ | prathamā | kṛtāni |
satīnamanyuraśrathāyo | adriṁ | suvedanāmakṛṇorbrahmaṇe | gām |
ni | ṣu | sīda | gaṇapate | gaṇeṣu | tvāmāhurvipratamaṁ | kavīnām |
na | ṛte | tvatkriyate | kiṁ | canāre | mahāmarkaṁ | maghavañcitramarca |
abhikhyā | no | maghavannādhamānāntsakhe | bodhi | vasupate | sakhīnām |
raṇaṁ | kṛdhi | raṇakṛtsatyaśuṣmābhakte | cidā | bhajā | rāye | asmān |
tamasya | dyāvāpṛthivī | sacetasā | viśvebhirdevairanu | śuṣmamāvatām |
yadaitkṛṇvāno | mahimānamindriyaṁ | pītvī | somasya | kratumām̐ | avardhata |
tamasya | viṣṇurmahimānamojasāṁśuṁ | dadhanvānmadhuno | vi | rapśate |
devebhirindro | maghavā | sayāvabhirvṛtraṁ | jaghanvām̐ | abhavadvareṇyaḥ |
vṛtreṇa | yadahinā | bibhradāyudhā | samasthithā | yudhaye | śaṁsamāvide |
viśve | te | atra | marutaḥ | saha | tmanāvardhannugra | mahimānamindriyam |
jajñānaiva | vyabādhata | spṛdhaḥ | prāpaśyadvīro | abhi | pauṁsyaṁ | raṇam |
avṛścadadrimava | sasyadaḥ | sṛjadastabhnānnākaṁ | svapasyayā | pṛthum |
ādindraḥ | satrā | taviṣīrapatyata | varīyo | dyāvāpṛthivī | abādhata |
avābharaddhṛṣito | vajramāyasaṁ | śevaṁ | mitrāya | varuṇāya | dāśuṣe |
indrasyātra | taviṣībhyo | virapśina | ṛghāyato | araṁhayanta | manyave |
vṛtraṁ | yadugro | vyavṛścadojasāpo | bibhrataṁ | tamasā | parīvṛtam |
yā | vīryāṇi | prathamāni | kartvā | mahitvebhiryatamānau | samīyatuḥ |
dhvāntaṁ | tamo'va | dadhvase | hatendro | mahnā | pūrvahūtāvapatyata |
viśve | devāso | adha | vṛṣṇyāni | te'vardhayantsomavatyā | vacasyayā |
raddhaṁ | vṛtramahimindrasya | hanmanāgnirna | jambhaistṛṣvannamāvayat |
bhūri | dakṣebhirvacanebhirṛkvabhiḥ | sakhyebhiḥ | sakhyāni | pra | vocata |
indro | dhuniṁ | ca | cumuriṁ | ca | dambhayañchraddhāmanasyā | śṛṇute | dabhītaye |
tvaṁ | purūṇyā | bharā | svaśvyā | yebhirmaṁsai | nivacanāni | śaṁsan |
sugebhirviśvā | duritā | tarema | vido | ṣu | ṇorviyā | gādhamadya |
gharmā | samantā | trivṛtaṁ | vyāpatustayorjuṣṭiṁ | mātariśvā | jagāma |
divaspayo | didhiṣāṇāveṣanvidurdevāḥ | sahasāmānamarkam |
tisro | deṣṭrāya | nirṛtīrupāsate | dīrghaśruto | vi | hi | jānanti | vahnayaḥ |
tāsāṁ | ni | cikyuḥ | kavayo | nidānaṁ | pareṣu | yā | guhyeṣu | vrateṣu |
catuṣkapardā | yuvatiḥ | supeśā | ghṛtapratīkā | vayunāni | vaste |
tasyāṁ | suparṇā | vṛṣaṇā | ni | ṣedaturyatra | devā | dadhire | bhāgadheyam |
ekaḥ | suparṇaḥ | sa | samudramā | viveśa | sedaṁ | viśvaṁ | bhuvanaṁ | vi | caṣṭe |
taṁ | pākena | manasāpaśyamantitastaṁ | mātā | reḻhi | so | reḻhi | mātaram |
suparṇaṁ | viprāḥ | kavayo | vacobhirekaṁ | santaṁ | bahudhā | kalpayanti |
chandāṁsi | ca | dadhato | adhvareṣu | grahāntsomasya | mimate | dvādaśa |
ṣaṭtriṁśām̐śca | caturaḥ | kalpayantaśchandāṁsi | ca | dadhatādvādaśam |
yajñaṁ | vimāya | kavayo | manīṣa | ṛksāmābhyāṁ | pra | rathaṁ | vartayanti |
caturdaśānye | mahimāno | asya | taṁ | dhīrā | vācā | pra | ṇayanti | sapta |
āpnānaṁ | tīrthaṁ | keha | pra | vocadyena | pathā | prapibante | sutasya |
sahasradhā | pañcadaśānyukthā | yāvaddyāvāpṛthivī | tāvadittat |
sahasradhā | mahimānaḥ | sahasraṁ | yāvadbrahma | viṣṭhitaṁ | tāvatī | vāk |
kaśchandasāṁ | yogamā | veda | dhīraḥ | ko | dhiṣṇyāṁ | prati | vācaṁ | papāda |
kamṛtvijāmaṣṭamaṁ | śūramāhurharīndrasya | ni | cikāya | kaḥ | svit |
bhūmyāntaṁ | paryeke | caranti | rathasya | dhūrṣu | yuktāso | asthuḥ |
śramasya | dāyaṁ | vi | bhajantyebhyo | yadā | yamo | bhavati | harmye | hitaḥ |
citrecchiśostaruṇasya | vakṣatho | na | yo | mātarāvapyeti | dhātave |
anūdhā | yadi | jījanadadhā | ca | nu | vavakṣa | sadyo | mahi | dūtyaṁ | caran |
agnirha | nāma | dhāyi | dannapastamaḥ | saṁ | yo | vanā | yuvate | bhasmanā | datā |
abhipramurā | juhvā | svadhvareno | na | prothamāno | yavase | vṛṣā |
taṁ | vo | viṁ | na | druṣadaṁ | devamandhasenduṁ | prothantaṁ | pravapantamarṇavam |
āsā | vahniṁ | na | śociṣā | virapśinaṁ | mahivrataṁ | na | sarajantamadhvanaḥ |
vi | yasya | te | jrayasānasyājara | dhakṣorna | vātāḥ | pari | santyacyutāḥ |
ā | raṇvāso | yuyudhayo | na | satvanaṁ | tritaṁ | naśanta | pra | śiṣanteṣṭaye |
sedagniḥ | kaṇvatamaḥ | kaṇvasakhāryaḥ | parasyāntarasya | taruṣaḥ |
agniḥ | pātu | gṛṇato | agniḥ | sūrīnagnirdadātu | teṣāmavo | naḥ |
vājintamāya | sahyase | supitrya | tṛṣu | cyavāno | anu | jātavedase |
anudre | cidyo | dhṛṣatā | varaṁ | sate | mahintamāya | dhanvanedaviṣyate |
evāgnirmartaiḥ | saha | sūribhirvasuḥ | ṣṭave | sahasaḥ | sūnaro | nṛbhiḥ |
mitrāso | na | ye | sudhitā | ṛtāyavo | dyāvo | na | dyumnairabhi | santi | mānuṣān |
ūrjo | napātsahasāvanniti | tvopastutasya | vandate | vṛṣā | vāk |
tvāṁ | stoṣāma | tvayā | suvīrā | drāghīyāyuḥ | prataraṁ | dadhānāḥ |
iti | tvāgne | vṛṣṭihavyasya | putropastutāsa | ṛṣayo'vocan |
tām̐śca | pāhi | gṛṇataśca | sūrīnvaṣaḍvaṣaḻityūrdhvāso | anakṣannamo | nametyūrdhvāso | anakṣan |
pibā | somaṁ | mahatendriyāya | pibā | vṛtrāya | hantave | śaviṣṭha |
piba | rāye | śavase | hūyamānaḥ | piba | madhvastṛpadindrā | vṛṣasva |
asya | piba | kṣumataḥ | prasthitasyendra | somasya | varamā | sutasya |
svastidā | manasā | mādayasvārvācīno | revate | saubhagāya |
mamattu | tvā | divyaḥ | somendra | mamattu | yaḥ | sūyate | pārthiveṣu |
mamattu | yena | varivaścakartha | mamattu | yena | niriṇāsi | śatrūn |
ā | dvibarhāmino | yātvindro | vṛṣā | haribhyāṁ | pariṣiktamandhaḥ |
gavyā | sutasya | prabhṛtasya | madhvaḥ | satrā | khedāmaruśahā | vṛṣasva |
ni | tigmāni | bhrāśayanbhrāśyānyava | sthirā | tanuhi | yātujūnām |
ugrāya | te | saho | balaṁ | dadāmi | pratītyā | śatrūnvigadeṣu | vṛśca |
vyaryendra | tanuhi | śravāṁsyojaḥ | sthireva | dhanvano'bhimātīḥ |
asmadryagvāvṛdhānaḥ | sahobhiranibhṛṣṭastanvaṁ | vāvṛdhasva |
idaṁ | havirmaghavantubhyaṁ | rātaṁ | prati | samrāḻahṛṇāno | gṛbhāya |
tubhyaṁ | suto | maghavantubhyaṁ | pakvo'ddhīndra | piba | ca | prasthitasya |
addhīdindra | prasthitemā | havīṁṣi | cano | dadhiṣva | pacatota | somam |
prayasvantaḥ | prati | haryāmasi | tvā | satyāḥ | santu | yajamānasya | kāmāḥ |
prendrāgnibhyāṁ | suvacasyāmiyarmi | sindhāviva | prerayaṁ | nāvamarkaiḥ |
ayeva | pari | caranti | devā | ye | asmabhyaṁ | dhanadodbhidaśca |
na | vo | devāḥ | kṣudhamidvadhaṁ | dadurutāśitamupa | gacchanti | mṛtyavaḥ |
uto | rayiḥ | pṛṇato | nopa | dasyatyutāpṛṇanmarḍitāraṁ | na | vindate |
yādhrāya | cakamānāya | pitvo'nnavāntsanraphitāyopajagmuṣe |
sthiraṁ | manaḥ | kṛṇute | sevate | puroto | citsa | marḍitāraṁ | na | vindate |
sedbhojo | yo | gṛhave | dadātyannakāmāya | carate | kṛśāya |
aramasmai | bhavati | yāmahūtotāparīṣu | kṛṇute | sakhāyam |
na | sa | sakhā | yo | na | dadāti | sakhye | sacābhuve | sacamānāya | pitvaḥ |
apāsmātpreyānna | tadoko | asti | pṛṇantamanyamaraṇaṁ | cidicchet |
pṛṇīyādinnādhamānāya | tavyāndrāghīyāṁsamanu | paśyeta | panthām |
o | hi | vartante | rathyeva | cakrānyamanyamupa | tiṣṭhanta | rāyaḥ |
moghamannaṁ | vindate | apracetāḥ | satyaṁ | bravīmi | vadhetsa | tasya |
nāryamaṇaṁ | puṣyati | no | sakhāyaṁ | kevalāgho | bhavati | kevalādī |
kṛṣannitphālāśitaṁ | kṛṇoti | yannadhvānamapa | vṛṅkte | caritraiḥ |
vadanbrahmāvadato | vanīyānpṛṇannāpirapṛṇantamabhi | ṣyāt |
ekapādbhūyo | dvipado | vi | cakrame | dvipāttripādamabhyeti | paścāt |
catuṣpādeti | dvipadāmabhisvare | saṁpaśyanpaṅktīrupatiṣṭhamānaḥ |
samau | ciddhastau | na | samaṁ | viviṣṭaḥ | saṁmātarā | cinna | samaṁ | duhāte |
yamayościnna | samā | vīryāṇi | jñātī | citsantau | na | samaṁ | pṛṇītaḥ |
agne | haṁsi | nyatriṇaṁ | dīdyanmartyeṣvā |
sve | kṣaye | śucivrata |
uttiṣṭhasi | svāhuto | ghṛtāni | prati | modase |
yattvā | srucaḥ | samasthiran |
sāhuto | vi | rocate'gnirīḻenyo | girā |
srucā | pratīkamajyate |
ghṛtenāgniḥ | samajyate | madhupratīkāhutaḥ |
rocamāno | vibhāvasuḥ |
jaramāṇaḥ | samidhyase | devebhyo | havyavāhana |
taṁ | tvā | havanta | martyāḥ |
taṁ | martāmartyaṁ | ghṛtenāgniṁ | saparyata |
adābhyaṁ | gṛhapatim |
adābhyena | śociṣāgne | rakṣastvaṁ | daha |
gopā | ṛtasya | dīdihi |
sa | tvamagne | pratīkena | pratyoṣa | yātudhānyaḥ |
urukṣayeṣu | dīdyat |
taṁ | tvā | gīrbhirurukṣayā | havyavāhaṁ | samīdhire |
yajiṣṭhaṁ | mānuṣe | jane |
iti | veti | me | mano | gāmaśvaṁ | sanuyāmiti |
kuvitsomasyāpāmiti |
pra | vāteva | dodhatonmā | pītāyaṁsata |
kuvitsomasyāpāmiti |
unmā | pītāyaṁsata | rathamaśvevāśavaḥ |
kuvitsomasyāpāmiti |
upa | mā | matirasthita | vāśrā | putramiva | priyam |
kuvitsomasyāpāmiti |
ahaṁ | taṣṭeva | vandhuraṁ | paryacāmi | hṛdā | matim |
kuvitsomasyāpāmiti |
nahi | me | akṣipaccanācchāntsuḥ | pañca | kṛṣṭayaḥ |
kuvitsomasyāpāmiti |
nahi | me | rodasī | ubhe | anyaṁ | pakṣaṁ | cana | prati |
kuvitsomasyāpāmiti |
abhi | dyāṁ | mahinā | bhuvamabhīmāṁ | pṛthivīṁ | mahīm |
kuvitsomasyāpāmiti |
hantāhaṁ | pṛthivīmimāṁ | ni | dadhānīha | veha | vā |
kuvitsomasyāpāmiti |
oṣamitpṛthivīmahaṁ | jaṅghanānīha | veha | vā |
kuvitsomasyāpāmiti |
divi | me | anyaḥ | pakṣo'dho | anyamacīkṛṣam |
kuvitsomasyāpāmiti |
ahamasmi | mahāmaho'bhinabhyamudīṣitaḥ |
kuvitsomasyāpāmiti |
gṛho | yāmyaraṁkṛto | devebhyo | havyavāhanaḥ |
kuvitsomasyāpāmiti |
tadidāsa | bhuvaneṣu | jyeṣṭhaṁ | yato | jajñograstveṣanṛmṇaḥ |
sadyo | jajñāno | ni | riṇāti | śatrūnanu | yaṁ | viśve | madantyūmāḥ |
vāvṛdhānaḥ | śavasā | bhūryojāḥ | śatrurdāsāya | bhiyasaṁ | dadhāti |
avyanacca | vyanacca | sasni | saṁ | te | navanta | prabhṛtā | madeṣu |
tve | kratumapi | vṛñjanti | viśve | dviryadete | trirbhavantyūmāḥ |
svādoḥ | svādīyaḥ | svādunā | sṛjā | samadaḥ | su | madhu | madhunābhi | yodhīḥ |
iti | ciddhi | tvā | dhanā | jayantaṁ | mademade | anumadanti | viprāḥ |
ojīyo | dhṛṣṇo | sthiramā | tanuṣva | mā | tvā | dabhanyātudhānā | durevāḥ |
tvayā | vayaṁ | śāśadmahe | raṇeṣu | prapaśyanto | yudhenyāni | bhūri |
codayāmi | tāyudhā | vacobhiḥ | saṁ | te | śiśāmi | brahmaṇā | vayāṁsi |
stuṣeyyaṁ | puruvarpasamṛbhvaminatamamāptyamāptyānām |
ā | darṣate | śavasā | sapta | dānūnpra | sākṣate | pratimānāni | bhūri |
ni | taddadhiṣe'varaṁ | paraṁ | ca | yasminnāvithāvasā | duroṇe |
ā | mātarā | sthāpayase | jigatnū | atenoṣi | karvarā | purūṇi |
imā | brahma | bṛhaddivo | vivaktīndrāya | śūṣamagriyaḥ | svarṣāḥ |
maho | gotrasya | kṣayati | svarājo | duraśca | viśvāvṛṇodapa | svāḥ |
evā | mahānbṛhaddivo | atharvāvocatsvāṁ | tanvamindrameva |
svasāro | mātaribhvarīrariprā | hinvanti | ca | śavasā | vardhayanti | ca |
hiraṇyagarbhaḥ | samavartatāgre | bhūtasya | jātaḥ | patirekāsīt |
sa | dādhāra | pṛthivīṁ | dyāmutemāṁ | kasmai | devāya | haviṣā | vidhema |
yātmadā | baladā | yasya | viśvopāsate | praśiṣaṁ | yasya | devāḥ |
yasya | chāyāmṛtaṁ | yasya | mṛtyuḥ | kasmai | devāya | haviṣā | vidhema |
yaḥ | prāṇato | nimiṣato | mahitvaikedrājā | jagato | babhūva |
yeśe | asya | dvipadaścatuṣpadaḥ | kasmai | devāya | haviṣā | vidhema |
yasyeme | himavanto | mahitvā | yasya | samudraṁ | rasayā | sahāhuḥ |
yasyemāḥ | pradiśo | yasya | bāhū | kasmai | devāya | haviṣā | vidhema |
yena | dyaurugrā | pṛthivī | ca | dṛḻhā | yena | svaḥ | stabhitaṁ | yena | nākaḥ |
yo | antarikṣe | rajaso | vimānaḥ | kasmai | devāya | haviṣā | vidhema |
yaṁ | krandasī | avasā | tastabhāne | abhyaikṣetāṁ | manasā | rejamāne |
yatrādhi | sūrodito | vibhāti | kasmai | devāya | haviṣā | vidhema |
āpo | ha | yadbṛhatīrviśvamāyangarbhaṁ | dadhānā | janayantīragnim |
tato | devānāṁ | samavartatāsurekaḥ | kasmai | devāya | haviṣā | vidhema |
yaścidāpo | mahinā | paryapaśyaddakṣaṁ | dadhānā | janayantīryajñam |
yo | deveṣvadhi | devaika | āsītkasmai | devāya | haviṣā | vidhema |
mā | no | hiṁsījjanitā | yaḥ | pṛthivyā | yo | vā | divaṁ | satyadharmā | jajāna |
yaścāpaścandrā | bṛhatīrjajāna | kasmai | devāya | haviṣā | vidhema |
prajāpate | na | tvadetānyanyo | viśvā | jātāni | pari | tā | babhūva |
yatkāmāste | juhumastanno | astu | vayaṁ | syāma | patayo | rayīṇām |
vasuṁ | na | citramahasaṁ | gṛṇīṣe | vāmaṁ | śevamatithimadviṣeṇyam |
sa | rāsate | śurudho | viśvadhāyaso'gnirhotā | gṛhapatiḥ | suvīryam |
juṣāṇo | agne | prati | harya | me | vaco | viśvāni | vidvānvayunāni | sukrato |
ghṛtanirṇigbrahmaṇe | gātumeraya | tava | devājanayannanu | vratam |
sapta | dhāmāni | pariyannamartyo | dāśaddāśuṣe | sukṛte | māmahasva |
suvīreṇa | rayiṇāgne | svābhuvā | yastānaṭ | samidhā | taṁ | juṣasva |
yajñasya | ketuṁ | prathamaṁ | purohitaṁ | haviṣmanteḻate | sapta | vājinam |
śṛṇvantamagniṁ | ghṛtapṛṣṭhamukṣaṇaṁ | pṛṇantaṁ | devaṁ | pṛṇate | suvīryam |
tvaṁ | dūtaḥ | prathamo | vareṇyaḥ | sa | hūyamāno | amṛtāya | matsva |
tvāṁ | marjayanmaruto | dāśuṣo | gṛhe | tvāṁ | stomebhirbhṛgavo | vi | rurucuḥ |
iṣaṁ | duhantsudughāṁ | viśvadhāyasaṁ | yajñapriye | yajamānāya | sukrato |
agne | ghṛtasnustrirṛtāni | dīdyadvartiryajñaṁ | pariyantsukratūyase |
tvāmidasyoṣaso | vyuṣṭiṣu | dūtaṁ | kṛṇvānāyajanta | mānuṣāḥ |
tvāṁ | devā | mahayāyyāya | vāvṛdhurājyamagne | nimṛjanto | adhvare |
ni | tvā | vasiṣṭhāhvanta | vājinaṁ | gṛṇanto | agne | vidatheṣu | vedhasaḥ |
rāyaspoṣaṁ | yajamāneṣu | dhāraya | yūyaṁ | pāta | svastibhiḥ | sadā | naḥ |
ayaṁ | venaścodayatpṛśnigarbhā | jyotirjarāyū | rajaso | vimāne |
imamapāṁ | saṁgame | sūryasya | śiśuṁ | na | viprā | matibhī | rihanti |
samudrādūrmimudiyarti | veno | nabhojāḥ | pṛṣṭhaṁ | haryatasya | darśi |
ṛtasya | sānāvadhi | viṣṭapi | bhrāṭ | samānaṁ | yonimabhyanūṣata | vrāḥ |
samānaṁ | pūrvīrabhi | vāvaśānāstiṣṭhanvatsasya | mātaraḥ | sanīḻāḥ |
ṛtasya | sānāvadhi | cakramāṇā | rihanti | madhvo | amṛtasya | vāṇīḥ |
jānanto | rūpamakṛpanta | viprā | mṛgasya | ghoṣaṁ | mahiṣasya | hi | gman |
ṛtena | yanto | adhi | sindhumasthurvidadgandharvo | amṛtāni | nāma |
apsarā | jāramupasiṣmiyāṇā | yoṣā | bibharti | parame | vyoman |
caratpriyasya | yoniṣu | priyaḥ | santsīdatpakṣe | hiraṇyaye | sa | venaḥ |
nāke | suparṇamupa | yatpatantaṁ | hṛdā | venanto | abhyacakṣata | tvā |
hiraṇyapakṣaṁ | varuṇasya | dūtaṁ | yamasya | yonau | śakunaṁ | bhuraṇyum |
ūrdhvo | gandharvo | adhi | nāke | asthātpratyaṅcitrā | bibhradasyāyudhāni |
vasāno | atkaṁ | surabhiṁ | dṛśe | kaṁ | svarṇa | nāma | janata | priyāṇi |
drapsaḥ | samudramabhi | yajjigāti | paśyangṛdhrasya | cakṣasā | vidharman |
bhānuḥ | śukreṇa | śociṣā | cakānastṛtīye | cakre | rajasi | priyāṇi |
imaṁ | no | agnopa | yajñamehi | pañcayāmaṁ | trivṛtaṁ | saptatantum |
aso | havyavāḻuta | naḥ | purogā | jyogeva | dīrghaṁ | tamāśayiṣṭhāḥ |
adevāddevaḥ | pracatā | guhā | yanprapaśyamāno | amṛtatvamemi |
śivaṁ | yatsantamaśivo | jahāmi | svātsakhyādaraṇīṁ | nābhimemi |
paśyannanyasyātithiṁ | vayāyā | ṛtasya | dhāma | vi | mime | purūṇi |
śaṁsāmi | pitre | asurāya | śevamayajñiyādyajñiyaṁ | bhāgamemi |
bahvīḥ | samākaramantarasminnindraṁ | vṛṇānaḥ | pitaraṁ | jahāmi |
agniḥ | somo | varuṇaste | cyavante | paryāvardrāṣṭraṁ | tadavāmyāyan |
nirmāyo | tye | asurābhūvantvaṁ | ca | mā | varuṇa | kāmayāse |
ṛtena | rājannanṛtaṁ | viviñcanmama | rāṣṭrasyādhipatyamehi |
idaṁ | svaridamidāsa | vāmamayaṁ | prakāśorvantarikṣam |
hanāva | vṛtraṁ | nirehi | soma | haviṣṭvā | santaṁ | haviṣā | yajāma |
kaviḥ | kavitvā | divi | rūpamāsajadaprabhūtī | varuṇo | nirapaḥ | sṛjat |
kṣemaṁ | kṛṇvānā | janayo | na | sindhavastāsya | varṇaṁ | śucayo | bharibhrati |
tāsya | jyeṣṭhamindriyaṁ | sacante | temā | kṣeti | svadhayā | madantīḥ |
teṁ | viśo | na | rājānaṁ | vṛṇānā | bībhatsuvo | apa | vṛtrādatiṣṭhan |
bībhatsūnāṁ | sayujaṁ | haṁsamāhurapāṁ | divyānāṁ | sakhye | carantam |
anuṣṭubhamanu | carcūryamāṇamindraṁ | ni | cikyuḥ | kavayo | manīṣā |
ahaṁ | rudrebhirvasubhiścarāmyahamādityairuta | viśvadevaiḥ |
ahaṁ | mitrāvaruṇobhā | bibharmyahamindrāgnī | ahamaśvinobhā |
ahaṁ | somamāhanasaṁ | bibharmyahaṁ | tvaṣṭāramuta | pūṣaṇaṁ | bhagam |
ahaṁ | dadhāmi | draviṇaṁ | haviṣmate | suprāvye | yajamānāya | sunvate |
ahaṁ | rāṣṭrī | saṁgamanī | vasūnāṁ | cikituṣī | prathamā | yajñiyānām |
tāṁ | mā | devā | vyadadhuḥ | purutrā | bhūristhātrāṁ | bhūryāveśayantīm |
mayā | so | annamatti | yo | vipaśyati | yaḥ | prāṇiti | yeṁ | śṛṇotyuktam |
amantavo | māṁ | topa | kṣiyanti | śrudhi | śruta | śraddhivaṁ | te | vadāmi |
ahameva | svayamidaṁ | vadāmi | juṣṭaṁ | devebhiruta | mānuṣebhiḥ |
yaṁ | kāmaye | taṁtamugraṁ | kṛṇomi | taṁ | brahmāṇaṁ | tamṛṣiṁ | taṁ | sumedhām |
ahaṁ | rudrāya | dhanurā | tanomi | brahmadviṣe | śarave | hantavo |
ahaṁ | janāya | samadaṁ | kṛṇomyahaṁ | dyāvāpṛthivī | ā | viveśa |
ahaṁ | suve | pitaramasya | mūrdhanmama | yonirapsvantaḥ | samudre |
tato | vi | tiṣṭhe | bhuvanānu | viśvotāmūṁ | dyāṁ | varṣmaṇopa | spṛśāmi |
ahameva | vāteva | pra | vāmyārabhamāṇā | bhuvanāni | viśvā |
paro | divā | parainā | pṛthivyaitāvatī | mahinā | saṁ | babhūva |
na | tamaṁho | na | duritaṁ | devāso | aṣṭa | martyam |
sajoṣaso | yamaryamā | mitro | nayanti | varuṇo | ati | dviṣaḥ |
taddhi | vayaṁ | vṛṇīmahe | varuṇa | mitrāryaman |
yenā | niraṁhaso | yūyaṁ | pātha | nethā | ca | martyamati | dviṣaḥ |
te | nūnaṁ | no'yamūtaye | varuṇo | mitro | aryamā |
nayiṣṭho | no | neṣaṇi | parṣiṣṭho | naḥ | parṣaṇyati | dviṣaḥ |
yūyaṁ | viśvaṁ | pari | pātha | varuṇo | mitro | aryamā |
yuṣmākaṁ | śarmaṇi | priye | syāma | supraṇītayo'ti | dviṣaḥ |
ādityāso | ati | sridho | varuṇo | mitro | aryamā |
ugraṁ | marudbhī | rudraṁ | huvemendramagniṁ | svastaye'ti | dviṣaḥ |
netāro | ṣu | ṇastiro | varuṇo | mitro | aryamā |
ati | viśvāni | duritā | rājānaścarṣaṇīnāmati | dviṣaḥ |
śunamasmabhyamūtaye | varuṇo | mitro | aryamā |
śarma | yacchantu | saprathādityāso | yadīmahe | ati | dviṣaḥ |
yathā | ha | tyadvasavo | gauryaṁ | citpadi | ṣitāmamuñcatā | yajatrāḥ |
evo | ṣvasmanmuñcatā | vyaṁhaḥ | pra | tāryagne | prataraṁ | nāyuḥ |
rātrī | vyakhyadāyatī | purutrā | devyakṣabhiḥ |
viśvādhi | śriyo'dhita |
orvaprāmartyā | nivato | devyudvataḥ |
jyotiṣā | bādhate | tamaḥ |
niru | svasāramaskṛtoṣasaṁ | devyāyatī |
apedu | hāsate | tamaḥ |
sā | no | adya | yasyā | vayaṁ | ni | te | yāmannavikṣmahi |
vṛkṣe | na | vasatiṁ | vayaḥ |
ni | grāmāso | avikṣata | ni | padvanto | ni | pakṣiṇaḥ |
ni | śyenāsaścidarthinaḥ |
yāvayā | vṛkyaṁ | vṛkaṁ | yavaya | stenamūrmye |
athā | naḥ | sutarā | bhava |
upa | mā | pepiśattamaḥ | kṛṣṇaṁ | vyaktamasthita |
uṣa | ṛṇeva | yātaya |
upa | te | gevākaraṁ | vṛṇīṣva | duhitardivaḥ |
rātri | stomaṁ | na | jigyuṣe |
mamāgne | varco | vihaveṣvastu | vayaṁ | tvendhānāstanvaṁ | puṣema |
mahyaṁ | namantāṁ | pradiśaścatasrastvayādhyakṣeṇa | pṛtanā | jayema |
mama | devā | vihave | santu | sarvendravanto | maruto | viṣṇuragniḥ |
mamāntarikṣamurulokamastu | mahyaṁ | vātaḥ | pavatāṁ | kāme | asmin |
mayi | devā | draviṇamā | yajantāṁ | mayyāśīrastu | mayi | devahūtiḥ |
daivyā | hotāro | vanuṣanta | pūrve'riṣṭāḥ | syāma | tanvā | suvīrāḥ |
mahyaṁ | yajantu | mama | yāni | havyākūtiḥ | satyā | manaso | me | astu |
eno | mā | ni | gāṁ | katamaccanāhaṁ | viśve | devāso | adhi | vocatā | naḥ |
devīḥ | ṣaḻurvīruru | naḥ | kṛṇota | viśve | devāseha | vīrayadhvam |
mā | hāsmahi | prajayā | mā | tanūbhirmā | radhāma | dviṣate | soma | rājan |
agne | manyuṁ | pratinudanpareṣāmadabdho | gopāḥ | pari | pāhi | nastvam |
pratyañco | yantu | nigutaḥ | punaste'maiṣāṁ | cittaṁ | prabudhāṁ | vi | neśat |
dhātā | dhātṝṇāṁ | bhuvanasya | yaspatirdevaṁ | trātāramabhimātiṣāham |
imaṁ | yajñamaśvinobhā | bṛhaspatirdevāḥ | pāntu | yajamānaṁ | nyarthāt |
uruvyacā | no | mahiṣaḥ | śarma | yaṁsadasminhave | puruhūtaḥ | purukṣuḥ |
sa | naḥ | prajāyai | haryaśva | mṛḻayendra | mā | no | rīriṣo | mā | parā | dāḥ |
ye | naḥ | sapatnāpa | te | bhavantvindrāgnibhyāmava | bādhāmahe | tān |
vasavo | rudrādityā | uparispṛśaṁ | mograṁ | cettāramadhirājamakran |
nāsadāsīnno | sadāsīttadānīṁ | nāsīdrajo | no | vyomā | paro | yat |
kimāvarīvaḥ | kuha | kasya | śarmannambhaḥ | kimāsīdgahanaṁ | gabhīram |
na | mṛtyurāsīdamṛtaṁ | na | tarhi | na | rātryāhna | āsītpraketaḥ |
ānīdavātaṁ | svadhayā | tadekaṁ | tasmāddhānyanna | paraḥ | kiṁ | canāsa |
tamāsīttamasā | gūḻhamagre'praketaṁ | salilaṁ | sarvamedam |
tucchyenābhvapihitaṁ | yadāsīttapasastanmahinājāyataikam |
kāmastadagre | samavartatādhi | manaso | retaḥ | prathamaṁ | yadāsīt |
sato | bandhumasati | niravindanhṛdi | pratīṣyā | kavayo | manīṣā |
tiraścīno | vitato | raśmireṣāmadhaḥ | svidāsī3dupari | svidāsī3t |
retodhāsanmahimāna | āsantsvadhāvastātprayatiḥ | parastāt |
ko | addhā | veda | keha | pra | vocatkutājātā | kuteyaṁ | visṛṣṭiḥ |
arvāgdevāsya | visarjanenāthā | ko | veda | yatābabhūva |
iyaṁ | visṛṣṭiryatābabhūva | yadi | vā | dadhe | yadi | vā | na |
yo | asyādhyakṣaḥ | parame | vyomantso | aṅga | veda | yadi | vā | na | veda |
yo | yajño | viśvatastantubhistataikaśataṁ | devakarmebhirāyataḥ |
ime | vayanti | pitaro | yāyayuḥ | pra | vayāpa | vayetyāsate | tate |
pumām̐ | enaṁ | tanutotkṛṇatti | pumānvi | tatne | adhi | nāke | asmin |
ime | mayūkhopa | sedurū | sadaḥ | sāmāni | cakrustasarāṇyotave |
kāsītpramā | pratimā | kiṁ | nidānamājyaṁ | kimāsītparidhiḥ | kāsīt |
chandaḥ | kimāsītpraügaṁ | kimukthaṁ | yaddevā | devamayajanta | viśve |
agnergāyatryabhavatsayugvoṣṇihayā | savitā | saṁ | babhūva |
anuṣṭubhā | somokthairmahasvānbṛhaspaterbṛhatī | vācamāvat |
virāṇmitrāvaruṇayorabhiśrīrindrasya | triṣṭubiha | bhāgo | ahnaḥ |
viśvāndevāñjagatyā | viveśa | tena | cākḷpra | ṛṣayo | manuṣyāḥ |
cākḷpre | tena | ṛṣayo | manuṣyā | yajñe | jāte | pitaro | naḥ | purāṇe |
paśyanmanye | manasā | cakṣasā | tānyemaṁ | yajñamayajanta | pūrve |
sahastomāḥ | sahachandasāvṛtaḥ | sahapramā | ṛṣayaḥ | sapta | daivyāḥ |
pūrveṣāṁ | panthāmanudṛśya | dhīrānvālebhire | rathyo | na | raśmīn |
apa | prācendra | viśvām̐ | amitrānapāpāco | abhibhūte | nudasva |
apodīco | apa | śūrādharācorau | yathā | tava | śarmanmadema |
kuvidaṅga | yavamanto | yavaṁ | cidyathā | dāntyanupūrvaṁ | viyūya |
ihehaiṣāṁ | kṛṇuhi | bhojanāni | ye | barhiṣo | namovṛktiṁ | na | jagmuḥ |
nahi | sthūryṛtuthā | yātamasti | nota | śravo | vivide | saṁgameṣu |
gavyantendraṁ | sakhyāya | viprāśvāyanto | vṛṣaṇaṁ | vājayantaḥ |
yuvaṁ | surāmamaśvinā | namucāvāsure | sacā |
vipipānā | śubhaspatīndraṁ | karmasvāvatam |
putramiva | pitarāvaśvinobhendrāvathuḥ | kāvyairdaṁsanābhiḥ |
yatsurāmaṁ | vyapibaḥ | śacībhiḥ | sarasvatī | tvā | maghavannabhiṣṇak |
indraḥ | sutrāmā | svavām̐ | avobhiḥ | sumṛḻīko | bhavatu | viśvavedāḥ |
bādhatāṁ | dveṣo | abhayaṁ | kṛṇotu | suvīryasya | patayaḥ | syāma |
tasya | vayaṁ | sumatau | yajñiyasyāpi | bhadre | saumanase | syāma |
sa | sutrāmā | svavām̐ | indro | asme | ārācciddveṣaḥ | sanutaryuyotu |
ījānamiddyaurgūrtāvasurījānaṁ | bhūmirabhi | prabhūṣaṇi |
ījānaṁ | devāvaśvināvabhi | sumnairavardhatām |
tā | vāṁ | mitrāvaruṇā | dhārayatkṣitī | suṣumneṣitatvatā | yajāmasi |
yuvoḥ | krāṇāya | sakhyairabhi | ṣyāma | rakṣasaḥ |
adhā | cinnu | yaddidhiṣāmahe | vāmabhi | priyaṁ | rekṇaḥ | patyamānāḥ |
dadvām̐ | vā | yatpuṣyati | rekṇaḥ | samvārannakirasya | maghāni |
asāvanyo | asura | sūyata | dyaustvaṁ | viśveṣāṁ | varuṇāsi | rājā |
mūrdhā | rathasya | cākannaitāvatainasāntakadhruk |
asmintsvetacchakapūtaino | hite | mitre | nigatānhanti | vīrān |
avorvā | yaddhāttanūṣvavaḥ | priyāsu | yajñiyāsvarvā |
yuvorhi | mātāditirvicetasā | dyaurna | bhūmiḥ | payasā | pupūtani |
ava | priyā | didiṣṭana | sūro | ninikta | raśmibhiḥ |
yuvaṁ | hyapnarājāvasīdataṁ | tiṣṭhadrathaṁ | na | dhūrṣadaṁ | vanarṣadam |
tā | naḥ | kaṇūkayantīrnṛmedhastatre | aṁhasaḥ | sumedhastatre | aṁhasaḥ |
pro | ṣvasmai | purorathamindrāya | śūṣamarcata |
abhīke | cidu | lokakṛtsaṁge | samatsu | vṛtrahāsmākaṁ | bodhi | coditā | nabhantāmanyakeṣāṁ | jyākādhi | dhanvasu |
tvaṁ | sindhūm̐ravāsṛjo'dharāco | ahannahim |
aśatrurindra | jajñiṣe | viśvaṁ | puṣyasi | vāryaṁ | taṁ | tvā | pari | ṣvajāmahe | nabhantāmanyakeṣāṁ | jyākādhi | dhanvasu |
vi | ṣu | viśvārātayo'ryo | naśanta | no | dhiyaḥ |
astāsi | śatrave | vadhaṁ | yo | nendra | jighāṁsati | yā | te | rātirdadirvasu | nabhantāmanyakeṣāṁ | jyākādhi | dhanvasu |
yo | nendrābhito | jano | vṛkāyurādideśati |
adhaspadaṁ | tamīṁ | kṛdhi | vibādho | asi | sāsahirnabhantāmanyakeṣāṁ | jyākādhi | dhanvasu |
yo | nendrābhidāsati | sanābhiryaśca | niṣṭyaḥ |
ava | tasya | balaṁ | tira | mahīva | dyauradha | tmanā | nabhantāmanyakeṣāṁ | jyākādhi | dhanvasu |
vayamindra | tvāyavaḥ | sakhitvamā | rabhāmahe |
ṛtasya | naḥ | pathā | nayāti | viśvāni | duritā | nabhantāmanyakeṣāṁ | jyākādhi | dhanvasu |
asmabhyaṁ | su | tvamindra | tāṁ | śikṣa | yā | dohate | prati | varaṁ | jaritre |
acchidrodhnī | pīpayadyathā | naḥ | sahasradhārā | payasā | mahī | gauḥ |
ubhe | yadindra | rodasī | āpaprāthoṣeva |
mahāntaṁ | tvā | mahīnāṁ | samrājaṁ | carṣaṇīnāṁ | devī | janitryajījanadbhadrā | janitryajījanat |
ava | sma | durhaṇāyato | martasya | tanuhi | sthiram |
adhaspadaṁ | tamīṁ | kṛdhi | yo | asmām̐ | ādideśati | devī | janitryajījanadbhadrā | janitryajījanat |
ava | tyā | bṛhatīriṣo | viśvaścandrāmitrahan |
śacībhiḥ | śakra | dhūnuhīndra | viśvābhirūtibhirdevī | janitryajījanadbhadrā | janitryajījanat |
ava | yattvaṁ | śatakratavindra | viśvāni | dhūnuṣe |
rayiṁ | na | sunvate | sacā | sahasriṇībhirūtibhirdevī | janitryajījanadbhadrā | janitryajījanat |
ava | svedevābhito | viṣvakpatantu | didyavaḥ |
dūrvāyeva | tantavo | vyasmadetu | durmatirdevī | janitryajījanadbhadrā | janitryajījanat |
dīrghaṁ | hyaṅkuśaṁ | yathā | śaktiṁ | bibharṣi | mantumaḥ |
pūrveṇa | maghavanpadājo | vayāṁ | yathā | yamo | devī | janitryajījanadbhadrā | janitryajījanat |
nakirdevā | minīmasi | nakirā | yopayāmasi | mantraśrutyaṁ | carāmasi |
pakṣebhirapikakṣebhiratrābhi | saṁ | rabhāmahe |
yasminvṛkṣe | supalāśe | devaiḥ | saṁpibate | yamaḥ |
atrā | no | viśpatiḥ | pitā | purāṇām̐ | anu | venati |
purāṇām̐ | anuvenantaṁ | carantaṁ | pāpayāmuyā |
asūyannabhyacākaśaṁ | tasmāspṛhayaṁ | punaḥ |
yaṁ | kumāra | navaṁ | rathamacakraṁ | manasākṛṇoḥ |
ekeṣaṁ | viśvataḥ | prāñcamapaśyannadhi | tiṣṭhasi |
yaṁ | kumāra | prāvartayo | rathaṁ | viprebhyaspari |
taṁ | sāmānu | prāvartata | samito | nāvyāhitam |
kaḥ | kumāramajanayadrathaṁ | ko | niravartayat |
kaḥ | svittadadya | no | brūyādanudeyī | yathābhavat |
yathābhavadanudeyī | tato | agramajāyata |
purastādbudhnātataḥ | paścānnirayaṇaṁ | kṛtam |
idaṁ | yamasya | sādanaṁ | devamānaṁ | yaducyate |
iyamasya | dhamyate | nāḻīrayaṁ | gīrbhiḥ | pariṣkṛtaḥ |
keśyagniṁ | keśī | viṣaṁ | keśī | bibharti | rodasī |
keśī | viśvaṁ | svardṛśe | keśīdaṁ | jyotirucyate |
munayo | vātaraśanāḥ | piśaṅgā | vasate | malā |
vātasyānu | dhrājiṁ | yanti | yaddevāso | avikṣata |
unmaditā | mauneyena | vātām̐ | ā | tasthimā | vayam |
śarīredasmākaṁ | yūyaṁ | martāso | abhi | paśyatha |
antarikṣeṇa | patati | viśvā | rūpāvacākaśat |
munirdevasyadevasya | saukṛtyāya | sakhā | hitaḥ |
vātasyāśvo | vāyoḥ | sakhātho | deveṣito | muniḥ |
ubhau | samudrāvā | kṣeti | yaśca | pūrvotāparaḥ |
apsarasāṁ | gandharvāṇāṁ | mṛgāṇāṁ | caraṇe | caran |
keśī | ketasya | vidvāntsakhā | svādurmadintamaḥ |
vāyurasmopāmanthatpinaṣṭi | smā | kunannamā |
keśī | viṣasya | pātreṇa | yadrudreṇāpibatsaha |
uta | devāvahitaṁ | devonnayathā | punaḥ |
utāgaścakruṣaṁ | devā | devā | jīvayathā | punaḥ |
dvāvimau | vātau | vātā | sindhorā | parāvataḥ |
dakṣaṁ | te | anyā | vātu | parānyo | vātu | yadrapaḥ |
ā | vāta | vāhi | bheṣajaṁ | vi | vāta | vāhi | yadrapaḥ |
tvaṁ | hi | viśvabheṣajo | devānāṁ | dūteyase |
ā | tvāgamaṁ | śaṁtātibhiratho | ariṣṭatātibhiḥ |
dakṣaṁ | te | bhadramābhārṣaṁ | parā | yakṣmaṁ | suvāmi | te |
trāyantāmiha | devāstrāyatāṁ | marutāṁ | gaṇaḥ |
trāyantāṁ | viśvā | bhūtāni | yathāyamarapāsat |
āpedvā | u | bheṣajīrāpo | amīvacātanīḥ |
āpaḥ | sarvasya | bheṣajīstāste | kṛṇvantu | bheṣajam |
hastābhyāṁ | daśaśākhābhyāṁ | jihvā | vācaḥ | purogavī |
anāmayitnubhyāṁ | tvā | tābhyāṁ | tvopa | spṛśāmasi |
tava | tyendra | sakhyeṣu | vahnaya | ṛtaṁ | manvānā | vyadardirurvalam |
yatrā | daśasyannuṣaso | riṇannapaḥ | kutsāya | manmannahyaśca | daṁsayaḥ |
avāsṛjaḥ | prasvaḥ | śvañcayo | girīnudājosrā | apibo | madhu | priyam |
avardhayo | vanino | asya | daṁsasā | śuśoca | sūrya | ṛtajātayā | girā |
vi | sūryo | madhye | amucadrathaṁ | divo | vidaddāsāya | pratimānamāryaḥ |
dṛḻhāni | piprorasurasya | māyinendro | vyāsyaccakṛvām̐ | ṛjiśvanā |
anādhṛṣṭāni | dhṛṣito | vyāsyannidhīm̐radevām̐ | amṛṇadayāsyaḥ |
māseva | sūryo | vasu | puryamā | dade | gṛṇānaḥ | śatrūm̐raśṛṇādvirukmatā |
ayuddhaseno | vibhvā | vibhindatā | dāśadvṛtrahā | tujyāni | tejate |
indrasya | vajrādabibhedabhiśnathaḥ | prākrāmacchundhyūrajahāduṣānaḥ |
etā | tyā | te | śrutyāni | kevalā | yadekaikamakṛṇorayajñam |
māsāṁ | vidhānamadadhādhi | dyavi | tvayā | vibhinnaṁ | bharati | pradhiṁ | pitā |
sūryaraśmirharikeśaḥ | purastātsavitā | jyotirudayām̐ | ajasram |
tasya | pūṣā | prasave | yāti | vidvāntsaṁpaśyanviśvā | bhuvanāni | gopāḥ |
nṛcakṣaiṣa | divo | madhyāsta | āpaprivānrodasī | antarikṣam |
sa | viśvācīrabhi | caṣṭe | ghṛtācīrantarā | pūrvamaparaṁ | ca | ketum |
rāyo | budhnaḥ | saṁgamano | vasūnāṁ | viśvā | rūpābhi | caṣṭe | śacībhiḥ |
deveva | savitā | satyadharmendro | na | tasthau | samare | dhanānām |
viśvāvasuṁ | soma | gandharvamāpo | dadṛśuṣīstadṛtenā | vyāyan |
tadanvavaidindro | rārahāṇāsāṁ | pari | sūryasya | paridhīm̐rapaśyat |
viśvāvasurabhi | tanno | gṛṇātu | divyo | gandharvo | rajaso | vimānaḥ |
yadvā | ghā | satyamuta | yanna | vidma | dhiyo | hinvāno | dhiyenno | avyāḥ |
sasnimavindaccaraṇe | nadīnāmapāvṛṇodduro | aśmavrajānām |
prāsāṁ | gandharvo | amṛtāni | vocadindro | dakṣaṁ | pari | jānādahīnām |
agne | tava | śravo | vayo | mahi | bhrājante | arcayo | vibhāvaso |
bṛhadbhāno | śavasā | vājamukthyaṁ | dadhāsi | dāśuṣe | kave |
pāvakavarcāḥ | śukravarcānūnavarcā | udiyarṣi | bhānunā |
putro | mātarā | vicarannupāvasi | pṛṇakṣi | rodasī | ubhe |
ūrjo | napājjātavedaḥ | suśastibhirmandasva | dhītibhirhitaḥ |
tve | iṣaḥ | saṁ | dadhurbhūrivarpasaścitrotayo | vāmajātāḥ |
irajyannagne | prathayasva | jantubhirasme | rāyo | amartya |
sa | darśatasya | vapuṣo | vi | rājasi | pṛṇakṣi | sānasiṁ | kratum |
iṣkartāramadhvarasya | pracetasaṁ | kṣayantaṁ | rādhaso | mahaḥ |
rātiṁ | vāmasya | subhagāṁ | mahīmiṣaṁ | dadhāsi | sānasiṁ | rayim |
ṛtāvānaṁ | mahiṣaṁ | viśvadarśatamagniṁ | sumnāya | dadhire | puro | janāḥ |
śrutkarṇaṁ | saprathastamaṁ | tvā | girā | daivyaṁ | mānuṣā | yugā |
agne | acchā | vadeha | naḥ | pratyaṅnaḥ | sumanā | bhava |
pra | no | yaccha | viśaspate | dhanadāsi | nastvam |
pra | no | yacchatvaryamā | pra | bhagaḥ | pra | bṛhaspatiḥ |
pra | devāḥ | prota | sūnṛtā | rāyo | devī | dadātu | naḥ |
somaṁ | rājānamavase'gniṁ | gīrbhirhavāmahe |
ādityānviṣṇuṁ | sūryaṁ | brahmāṇaṁ | ca | bṛhaspatim |
indravāyū | bṛhaspatiṁ | suhaveha | havāmahe |
yathā | naḥ | sarvejjanaḥ | saṁgatyāṁ | sumanāsat |
aryamaṇaṁ | bṛhaspatimindraṁ | dānāya | codaya |
vātaṁ | viṣṇuṁ | sarasvatīṁ | savitāraṁ | ca | vājinam |
tvaṁ | no | agne | agnibhirbrahma | yajñaṁ | ca | vardhaya |
tvaṁ | no | devatātaye | rāyo | dānāya | codaya |
ayamagne | jaritā | tve | abhūdapi | sahasaḥ | sūno | nahyanyadastyāpyam |
bhadraṁ | hi | śarma | trivarūthamasti | tāre | hiṁsānāmapa | didyumā | kṛdhi |
pravatte | agne | janimā | pitūyataḥ | sācīva | viśvā | bhuvanā | nyṛñjase |
pra | saptayaḥ | pra | saniṣanta | no | dhiyaḥ | puraścaranti | paśupeva | tmanā |
uta | vo | pari | vṛṇakṣi | bapsadbahoragnolapasya | svadhāvaḥ |
uta | khilyorvarāṇāṁ | bhavanti | mā | te | hetiṁ | taviṣīṁ | cukrudhāma |
yadudvato | nivato | yāsi | bapsatpṛthageṣi | pragardhinīva | senā |
yadā | te | vāto | anuvāti | śocirvapteva | śmaśru | vapasi | pra | bhūma |
pratyasya | śreṇayo | dadṛśraikaṁ | niyānaṁ | bahavo | rathāsaḥ |
bāhū | yadagne | anumarmṛjāno | nyaṅṅuttānāmanveṣi | bhūmim |
utte | śuṣmā | jihatāmutte | arcirutte | agne | śaśamānasya | vājāḥ |
ucchvañcasva | ni | nama | vardhamānā | tvādya | viśve | vasavaḥ | sadantu |
apāmidaṁ | nyayanaṁ | samudrasya | niveśanam |
anyaṁ | kṛṇuṣvetaḥ | panthāṁ | tena | yāhi | vaśām̐ | anu |
āyane | te | parāyaṇe | dūrvā | rohantu | puṣpiṇīḥ |
hradāśca | puṇḍarīkāṇi | samudrasya | gṛheme |
tyaṁ | cidatrimṛtajuramarthamaśvaṁ | na | yātave |
kakṣīvantaṁ | yadī | punā | rathaṁ | na | kṛṇutho | navam |
tyaṁ | cidaśvaṁ | na | vājinamareṇavo | yamatnata |
dṛḻhaṁ | granthiṁ | na | vi | ṣyatamatriṁ | yaviṣṭhamā | rajaḥ |
narā | daṁsiṣṭhāvatraye | śubhrā | siṣāsataṁ | dhiyaḥ |
athā | hi | vāṁ | divo | narā | punaḥ | stomo | na | vi-śase |
cite | tadvāṁ | surādhasā | rātiḥ | sumatiraśvinā |
ā | yannaḥ | sadane | pṛthau | samane | parṣatho | narā |
yuvaṁ | bhujyuṁ | samudrā | rajasaḥ | pāreṅkhitam |
yātamacchā | patatribhirnāsatyā | sātaye | kṛtam |
ā | vāṁ | sumnaiḥ | śaṁyū | iva | maṁhiṣṭhā | viśvavedasā |
samasme | bhūṣataṁ | narotsaṁ | na | pipyuṣīriṣaḥ |
ayaṁ | hi | te | amartyenduratyo | na | patyate |
dakṣo | viśvāyurvedhase |
ayamasmāsu | kāvya | ṛbhurvajro | dāsvate |
ayaṁ | bibhartyūrdhvakṛśanaṁ | madamṛbhurna | kṛtvyaṁ | madam |
ghṛṣuḥ | śyenāya | kṛtvanāsu | svāsu | vaṁsagaḥ |
ava | dīdhedahīśuvaḥ |
yaṁ | suparṇaḥ | parāvataḥ | śyenasya | putrābharat |
śatacakraṁ | yo'hyo | vartaniḥ |
yaṁ | te | śyenaścārumavṛkaṁ | padābharadaruṇaṁ | mānamandhasaḥ |
enā | vayo | vi | tāryāyurjīvasainā | jāgāra | bandhutā |
evā | tadindrendunā | deveṣu | ciddhārayāte | mahi | tyajaḥ |
kratvā | vayo | vi | tāryāyuḥ | sukrato | kratvāyamasmadā | sutaḥ |
imāṁ | khanāmyoṣadhiṁ | vīrudhaṁ | balavattamām |
yayā | sapatnīṁ | bādhate | yayā | saṁvindate | patim |
uttānaparṇe | subhage | devajūte | sahasvati |
sapatnīṁ | me | parā | dhama | patiṁ | me | kevalaṁ | kuru |
uttarāhamuttarottareduttarābhyaḥ |
athā | sapatnī | yā | mamādharā | sādharābhyaḥ |
nahyasyā | nāma | gṛbhṇāmi | no | asminramate | jane |
parāmeva | parāvataṁ | sapatnīṁ | gamayāmasi |
ahamasmi | sahamānātha | tvamasi | sāsahiḥ |
ubhe | sahasvatī | bhūtvī | sapatnīṁ | me | sahāvahai |
upa | te'dhāṁ | sahamānāmabhi | tvādhāṁ | sahīyasā |
māmanu | pra | te | mano | vatsaṁ | gauriva | dhāvatu | pathā | vāriva | dhāvatu |
araṇyānyaraṇyānyasau | yā | preva | naśyasi |
kathā | grāmaṁ | na | pṛcchasi | na | tvā | bhīriva | vindatī3m̐ |
vṛṣāravāya | vadate | yadupāvati | ciccikaḥ |
āghāṭibhiriva | dhāvayannaraṇyānirmahīyate |
uta | gāvevādantyuta | veśmeva | dṛśyate |
uto | araṇyāniḥ | sāyaṁ | śakaṭīriva | sarjati |
gāmaṅgaiṣā | hvayati | dārvaṅgaiṣo | apāvadhīt |
vasannaraṇyānyāṁ | sāyamakrukṣaditi | manyate |
na | vāraṇyānirhantyanyaścennābhigacchati |
svādoḥ | phalasya | jagdhvāya | yathākāmaṁ | ni | padyate |
āñjanagandhiṁ | surabhiṁ | bahvannāmakṛṣīvalām |
prāhaṁ | mṛgāṇāṁ | mātaramaraṇyānimaśaṁsiṣam |
śratte | dadhāmi | prathamāya | manyave'hanyadvṛtraṁ | naryaṁ | viverapaḥ |
ubhe | yattvā | bhavato | rodasī | anu | rejate | śuṣmātpṛthivī | cidadrivaḥ |
tvaṁ | māyābhiranavadya | māyinaṁ | śravasyatā | manasā | vṛtramardayaḥ |
tvāminnaro | vṛṇate | gaviṣṭiṣu | tvāṁ | viśvāsu | havyāsviṣṭiṣu |
aiṣu | cākandhi | puruhūta | sūriṣu | vṛdhāso | ye | maghavannānaśurmagham |
arcanti | toke | tanaye | pariṣṭiṣu | medhasātā | vājinamahraye | dhane |
sennu | rāyaḥ | subhṛtasya | cākananmadaṁ | yo | asya | raṁhyaṁ | ciketati |
tvāvṛdho | maghavandāśvadhvaro | makṣū | sa | vājaṁ | bharate | dhanā | nṛbhiḥ |
tvaṁ | śardhāya | mahinā | gṛṇānoru | kṛdhi | maghavañchagdhi | rāyaḥ |
tvaṁ | no | mitro | varuṇo | na | māyī | pitvo | na | dasma | dayase | vibhaktā |
suṣvāṇāsendra | stumasi | tvā | sasavāṁsaśca | tuvinṛmṇa | vājam |
ā | no | bhara | suvitaṁ | yasya | cākantmanā | tanā | sanuyāma | tvotāḥ |
ṛṣvastvamindra | śūra | jāto | dāsīrviśaḥ | sūryeṇa | sahyāḥ |
guhā | hitaṁ | guhyaṁ | gūḻhamapsu | bibhṛmasi | prasravaṇe | na | somam |
aryo | vā | giro | abhyarca | vidvānṛṣīṇāṁ | vipraḥ | sumatiṁ | cakānaḥ |
te | syāma | ye | raṇayanta | somairenota | tubhyaṁ | rathoḻha | bhakṣaiḥ |
imā | brahmendra | tubhyaṁ | śaṁsi | dā | nṛbhyo | nṛṇāṁ | śūra | śavaḥ |
tebhirbhava | sakraturyeṣu | cākannuta | trāyasva | gṛṇatota | stīn |
śrudhī | havamindra | śūra | pṛthyota | stavase | venyasyārkaiḥ |
ā | yaste | yoniṁ | ghṛtavantamasvārūrmirna | nimnairdravayanta | vakvāḥ |
savitā | yantraiḥ | pṛthivīmaramṇādaskambhane | savitā | dyāmadṛṁhat |
aśvamivādhukṣaddhunimantarikṣamatūrte | baddhaṁ | savitā | samudram |
yatrā | samudraḥ | skabhito | vyaunadapāṁ | napātsavitā | tasya | veda |
ato | bhūratā | utthitaṁ | rajo'to | dyāvāpṛthivī | aprathetām |
paścedamanyadabhavadyajatramamartyasya | bhuvanasya | bhūnā |
suparṇo | aṅga | saviturgarutmānpūrvo | jātaḥ | so | asyānu | dharma |
gāveva | grāmaṁ | yūyudhirivāśvānvāśreva | vatsaṁ | sumanā | duhānā |
patiriva | jāyāmabhi | no | nyetu | dhartā | divaḥ | savitā | viśvavāraḥ |
hiraṇyastūpaḥ | savitaryathā | tvāṅgiraso | juhve | vāje | asmin |
evā | tvārcannavase | vandamānaḥ | somasyevāṁśuṁ | prati | jāgarāham |
samiddhaścitsamidhyase | devebhyo | havyavāhana |
ādityai | rudrairvasubhirnā | gahi | mṛḻīkāya | nā | gahi |
imaṁ | yajñamidaṁ | vaco | jujuṣāṇopāgahi |
martāsastvā | samidhāna | havāmahe | mṛḻīkāya | havāmahe |
tvāmu | jātavedasaṁ | viśvavāraṁ | gṛṇe | dhiyā |
agne | devām̐ | ā | vaha | naḥ | priyavratānmṛḻīkāya | priyavratān |
agnirdevo | devānāmabhavatpurohito'gniṁ | manuṣyā | ṛṣayaḥ | samīdhire |
agniṁ | maho | dhanasātāvahaṁ | huve | mṛḻīkaṁ | dhanasātaye |
agniratriṁ | bharadvājaṁ | gaviṣṭhiraṁ | prāvannaḥ | kaṇvaṁ | trasadasyumāhave |
agniṁ | vasiṣṭho | havate | purohito | mṛḻīkāya | purohitaḥ |
śraddhayāgniḥ | samidhyate | śraddhayā | hūyate | haviḥ |
śraddhāṁ | bhagasya | mūrdhani | vacasā | vedayāmasi |
priyaṁ | śraddhe | dadataḥ | priyaṁ | śraddhe | didāsataḥ |
priyaṁ | bhojeṣu | yajvasvidaṁ | moditaṁ | kṛdhi |
yathā | devāsureṣu | śraddhāmugreṣu | cakrire |
evaṁ | bhojeṣu | yajvasvasmākamuditaṁ | kṛdhi |
śraddhāṁ | devā | yajamānā | vāyugopopāsate |
śraddhāṁ | hṛdayyayākūtyā | śraddhayā | vindate | vasu |
śraddhāṁ | prātarhavāmahe | śraddhāṁ | madhyaṁdinaṁ | pari |
śraddhāṁ | sūryasya | nimruci | śraddhe | śraddhāpayeha | naḥ |
śāsetthā | mahām̐ | asyamitrakhādo | adbhutaḥ |
na | yasya | hanyate | sakhā | na | jīyate | kadā | cana |
svastidā | viśaspatirvṛtrahā | vimṛdho | vaśī |
vṛṣendraḥ | puraitu | naḥ | somapābhayaṁkaraḥ |
vi | rakṣo | vi | mṛdho | jahi | vi | vṛtrasya | hanū | ruja |
vi | manyumindra | vṛtrahannamitrasyābhidāsataḥ |
vi | nendra | mṛdho | jahi | nīcā | yaccha | pṛtanyataḥ |
yo | asmām̐ | abhidāsatyadharaṁ | gamayā | tamaḥ |
apendra | dviṣato | mano'pa | jijyāsato | vadham |
vi | manyoḥ | śarma | yaccha | varīyo | yavayā | vadham |
īṅkhayantīrapasyuvendraṁ | jātamupāsate |
bhejānāsaḥ | suvīryam |
tvamindra | balādadhi | sahaso | jātaujasaḥ |
tvaṁ | vṛṣanvṛṣedasi |
tvamindrāsi | vṛtrahā | vyantarikṣamatiraḥ |
uddyāmastabhnaujasā |
tvamindra | sajoṣasamarkaṁ | bibharṣi | bāhvoḥ |
vajraṁ | śiśānaujasā |
tvamindrābhibhūrasi | viśvā | jātānyojasā |
sa | viśvā | bhuvābhavaḥ |
somaikebhyaḥ | pavate | ghṛtamekopāsate |
yebhyo | madhu | pradhāvati | tām̐ścidevāpi | gacchatāt |
tapasā | ye | anādhṛṣyāstapasā | ye | svaryayuḥ |
tapo | ye | cakrire | mahastām̐ścidevāpi | gacchatāt |
ye | yudhyante | pradhaneṣu | śūrāso | ye | tanūtyajaḥ |
ye | vā | sahasradakṣiṇāstām̐ścidevāpi | gacchatāt |
ye | citpūrva | ṛtasāpa | ṛtāvāna | ṛtāvṛdhaḥ |
pitṝntapasvato | yama | tām̐ścidevāpi | gacchatāt |
sahasraṇīthāḥ | kavayo | ye | gopāyanti | sūryam |
ṛṣīntapasvato | yama | tapojām̐ | api | gacchatāt |
arāyi | kāṇe | vikaṭe | giriṁ | gaccha | sadānve |
śirimbiṭhasya | satvabhistebhiṣṭvā | cātayāmasi |
catto | itaścattāmutaḥ | sarvā | bhrūṇānyāruṣī |
arāyyaṁ | brahmaṇaspate | tīkṣṇaśṛṅgodṛṣannihi |
ado | yaddāru | plavate | sindhoḥ | pāre | apūruṣam |
tadā | rabhasva | durhaṇo | tena | gaccha | parastaram |
yaddha | prācīrajagantoro | maṇḍūradhāṇikīḥ |
hatendrasya | śatravaḥ | sarve | budbudayāśavaḥ |
parīme | gāmaneṣata | paryagnimahṛṣata |
deveṣvakrata | śravaḥ | kemām̐ | ā | dadharṣati |
agniṁ | hinvantu | no | dhiyaḥ | saptimāśumivājiṣu |
tena | jeṣma | dhanaṁdhanam |
yayā | gākarāmahe | senayāgne | tavotyā |
tāṁ | no | hinva | maghattaye |
āgne | sthūraṁ | rayiṁ | bhara | pṛthuṁ | gomantamaśvinam |
aṅdhi | khaṁ | vartayā | paṇim |
agne | nakṣatramajaramā | sūryaṁ | rohayo | divi |
dadhajjyotirjanebhyaḥ |
agne | keturviśāmasi | preṣṭhaḥ | śreṣṭhopasthasat |
bodhā | stotre | vayo | dadhat |
imā | nu | kaṁ | bhuvanā | sīṣadhāmendraśca | viśve | ca | devāḥ |
yajñaṁ | ca | nastanvaṁ | ca | prajāṁ | cādityairindraḥ | saha | cīkḷpāti |
ādityairindraḥ | sagaṇo | marudbhirasmākaṁ | bhūtvavitā | tanūnām |
hatvāya | devāsurānyadāyandevā | devatvamabhirakṣamāṇāḥ |
pratyañcamarkamanayañchacībhirāditsvadhāmiṣirāṁ | paryapaśyan |
sūryo | no | divaspātu | vāto | antarikṣāt |
agnirnaḥ | pārthivebhyaḥ |
joṣā | savitaryasya | te | haraḥ | śataṁ | savām̐ | arhati |
pāhi | no | didyutaḥ | patantyāḥ |
cakṣurno | devaḥ | savitā | cakṣurnota | parvataḥ |
cakṣurdhātā | dadhātu | naḥ |
cakṣurno | dhehi | cakṣuṣe | cakṣurvikhyai | tanūbhyaḥ |
saṁ | cedaṁ | vi | ca | paśyema |
susaṁdṛśaṁ | tvā | vayaṁ | prati | paśyema | sūrya |
vi | paśyema | nṛcakṣasaḥ |
udasau | sūryo | agādudayaṁ | māmako | bhagaḥ |
ahaṁ | tadvidvalā | patimabhyasākṣi | viṣāsahiḥ |
ahaṁ | keturahaṁ | mūrdhāhamugrā | vivācanī |
mamedanu | kratuṁ | patiḥ | sehānāyopācaret |
mama | putrāḥ | śatruhaṇo'tho | me | duhitā | vi-rāṭ |
utāhamasmi | saṁjayā | patyau | me | ślokottamaḥ |
yenendro | haviṣā | kṛtvyabhavaddyumnyuttamaḥ |
idaṁ | tadakri | devāsapatnā | kilābhuvam |
asapatnā | sapatnaghnī | jayantyabhibhūvarī |
āvṛkṣamanyāsāṁ | varco | rādho | astheyasāmiva |
samajaiṣamimāhaṁ | sapatnīrabhibhūvarī |
yathāhamasya | vīrasya | virājāni | janasya | ca |
tīvrasyābhivayaso | asya | pāhi | sarvarathā | vi | harīha | muñca |
indra | mā | tvā | yajamānāso | anye | ni | rīramantubhyamime | sutāsaḥ |
tubhyaṁ | sutāstubhyamu | sotvāsastvāṁ | giraḥ | śvātryā | hvayanti |
indredamadya | savanaṁ | juṣāṇo | viśvasya | vidvām̐ | iha | pāhi | somam |
yośatā | manasā | somamasmai | sarvahṛdā | devakāmaḥ | sunoti |
na | gendrastasya | parā | dadāti | praśastamiccārumasmai | kṛṇoti |
anuspaṣṭo | bhavatyeṣo | asya | yo | asmai | revānna | sunoti | somam |
niraratnau | maghavā | taṁ | dadhāti | brahmadviṣo | hantyanānudiṣṭaḥ |
aśvāyanto | gavyanto | vājayanto | havāmahe | tvopagantavo |
ābhūṣantaste | sumatau | navāyāṁ | vayamindra | tvā | śunaṁ | huvema |
muñcāmi | tvā | haviṣā | jīvanāya | kamajñātayakṣmāduta | rājayakṣmāt |
grāhirjagrāha | yadi | vaitadenaṁ | tasyendrāgnī | pra | mumuktamenam |
yadi | kṣitāyuryadi | vā | pareto | yadi | mṛtyorantikaṁ | nītaiva |
tamā | harāmi | nirṛterupasthādaspārṣamenaṁ | śataśāradāya |
sahasrākṣeṇa | śataśāradena | śatāyuṣā | haviṣāhārṣamenam |
śataṁ | yathemaṁ | śarado | nayātīndro | viśvasya | duritasya | pāram |
śataṁ | jīva | śarado | vardhamānaḥ | śataṁ | hemantāñchatamu | vasantān |
śatamindrāgnī | savitā | bṛhaspatiḥ | śatāyuṣā | haviṣemaṁ | punarduḥ |
āhārṣaṁ | tvāvidaṁ | tvā | punarāgāḥ | punarnava |
sarvāṅga | sarvaṁ | te | cakṣuḥ | sarvamāyuśca | te'vidam |
brahmaṇāgniḥ | saṁvidāno | rakṣohā | bādhatāmitaḥ |
amīvā | yaste | garbhaṁ | durṇāmā | yonimāśaye |
yaste | garbhamamīvā | durṇāmā | yonimāśaye |
agniṣṭaṁ | brahmaṇā | saha | niṣkravyādamanīnaśat |
yaste | hanti | patayantaṁ | niṣatsnuṁ | yaḥ | sarīsṛpam |
jātaṁ | yaste | jighāṁsati | tamito | nāśayāmasi |
yastorū | viharatyantarā | daṁpatī | śaye |
yoniṁ | yo | antarāreḻhi | tamito | nāśayāmasi |
yastvā | bhrātā | patirbhūtvā | jāro | bhūtvā | nipadyate |
prajāṁ | yaste | jighāṁsati | tamito | nāśayāmasi |
yastvā | svapnena | tamasā | mohayitvā | nipadyate |
prajāṁ | yaste | jighāṁsati | tamito | nāśayāmasi |
akṣībhyāṁ | te | nāsikābhyāṁ | karṇābhyāṁ | chubukādadhi |
yakṣmaṁ | śīrṣaṇyaṁ | mastiṣkājjihvāyā | vi | vṛhāmi | te |
grīvābhyastoṣṇihābhyaḥ | kīkasābhyo | anūkyāt |
yakṣmaṁ | doṣaṇyamaṁsābhyāṁ | bāhubhyāṁ | vi | vṛhāmi | te |
āntrebhyaste | gudābhyo | vaniṣṭhorhṛdayādadhi |
yakṣmaṁ | matasnābhyāṁ | yaknaḥ | plāśibhyo | vi | vṛhāmi | te |
ūrubhyāṁ | te | aṣṭhīvadbhyāṁ | pārṣṇibhyāṁ | prapadābhyām |
yakṣmaṁ | śroṇibhyāṁ | bhāsadādbhaṁsaso | vi | vṛhāmi | te |
mehanādvanaṁkaraṇāllomabhyaste | nakhebhyaḥ |
yakṣmaṁ | sarvasmādātmanastamidaṁ | vi | vṛhāmi | te |
aṅgādaṅgāllomnolomno | jātaṁ | parvaṇiparvaṇi |
yakṣmaṁ | sarvasmādātmanastamidaṁ | vi | vṛhāmi | te |
apehi | manasaspate'pa | krāma | paraścara |
paro | nirṛtyā | cakṣva | bahudhā | jīvato | manaḥ |
bhadraṁ | vai | varaṁ | vṛṇate | bhadraṁ | yuñjanti | dakṣiṇam |
bhadraṁ | vaivasvate | cakṣurbahutrā | jīvato | manaḥ |
yadāśasā | niḥśasābhiśasopārima | jāgrato | yatsvapantaḥ |
agnirviśvānyapa | duṣkṛtānyajuṣṭānyāre | asmaddadhātu |
yadindra | brahmaṇaspate'bhidrohaṁ | carāmasi |
pracetā | nāṅgiraso | dviṣatāṁ | pātvaṁhasaḥ |
ajaiṣmādyāsanāma | cābhūmānāgaso | vayam |
jāgratsvapnaḥ | saṁkalpaḥ | pāpo | yaṁ | dviṣmastaṁ | sa | ṛcchatu | yo | no | dveṣṭi | tamṛcchatu |
devāḥ | kapoteṣito | yadicchandūto | nirṛtyedamājagāma |
tasmārcāma | kṛṇavāma | niṣkṛtiṁ | śaṁ | no | astu | dvipade | śaṁ | catuṣpade |
śivaḥ | kapoteṣito | no | astvanāgā | devāḥ | śakuno | gṛheṣu |
agnirhi | vipro | juṣatāṁ | havirnaḥ | pari | hetiḥ | pakṣiṇī | no | vṛṇaktu |
hetiḥ | pakṣiṇī | na | dabhātyasmānāṣṭryāṁ | padaṁ | kṛṇute | agnidhāne |
śaṁ | no | gobhyaśca | puruṣebhyaścāstu | mā | no | hiṁsīdiha | devāḥ | kapotaḥ |
yadulūko | vadati | moghametadyatkapotaḥ | padamagnau | kṛṇoti |
yasya | dūtaḥ | prahitaiṣa | etattasmai | yamāya | namo | astu | mṛtyave |
ṛcā | kapotaṁ | nudata | praṇodamiṣaṁ | madantaḥ | pari | gāṁ | nayadhvam |
saṁyopayanto | duritāni | viśvā | hitvā | norjaṁ | pra | patātpatiṣṭhaḥ |
ṛṣabhaṁ | mā | samānānāṁ | sapatnānāṁ | viṣāsahim |
hantāraṁ | śatrūṇāṁ | kṛdhi | virājaṁ | gopatiṁ | gavām |
ahamasmi | sapatnahendrevāriṣṭo | akṣataḥ |
adhaḥ | sapatnā | me | padorime | sarve | abhiṣṭhitāḥ |
atraiva | vo'pi | nahyāmyubhe | ārtnīva | jyayā |
vācaspate | ni | ṣedhemānyathā | madadharaṁ | vadān |
abhibhūrahamāgamaṁ | viśvakarmeṇa | dhāmnā |
ā | vaścittamā | vo | vratamā | vo'haṁ | samitiṁ | dade |
yogakṣemaṁ | vādāyāhaṁ | bhūyāsamuttamā | vo | mūrdhānamakramīm |
adhaspadānmodvadata | maṇḍūkevodakānmaṇḍūkā | udakādiva |
tubhyedamindra | pari | ṣicyate | madhu | tvaṁ | sutasya | kalaśasya | rājasi |
tvaṁ | rayiṁ | puruvīrāmu | naskṛdhi | tvaṁ | tapaḥ | paritapyājayaḥ | svaḥ |
svarjitaṁ | mahi | mandānamandhaso | havāmahe | pari | śakraṁ | sutām̐ | upa |
imaṁ | no | yajñamiha | bodhyā | gahi | spṛdho | jayantaṁ | maghavānamīmahe |
somasya | rājño | varuṇasya | dharmaṇi | bṛhaspateranumatyo | śarmaṇi |
tavāhamadya | maghavannupastutau | dhātarvidhātaḥ | kalaśām̐ | abhakṣayam |
prasūto | bhakṣamakaraṁ | carāvapi | stomaṁ | cemaṁ | prathamaḥ | sūrirunmṛje |
sute | sātena | yadyāgamaṁ | vāṁ | prati | viśvāmitrajamadagnī | dame |
vātasya | nu | mahimānaṁ | rathasya | rujanneti | stanayannasya | ghoṣaḥ |
divispṛgyātyaruṇāni | kṛṇvannuto | eti | pṛthivyā | reṇumasyan |
saṁ | prerate | anu | vātasya | viṣṭhāinaṁ | gacchanti | samanaṁ | na | yoṣāḥ |
tābhiḥ | sayuksarathaṁ | deveyate'sya | viśvasya | bhuvanasya | rājā |
antarikṣe | pathibhirīyamāno | na | ni | viśate | katamaccanāhaḥ |
apāṁ | sakhā | prathamajā | ṛtāvā | kva | svijjātaḥ | kutā | babhūva |
ātmā | devānāṁ | bhuvanasya | garbho | yathāvaśaṁ | carati | devaiṣaḥ |
ghoṣedasya | śṛṇvire | na | rūpaṁ | tasmai | vātāya | haviṣā | vidhema |
mayobhūrvāto | abhi | vātūsrorjasvatīroṣadhīrā | riśantām |
pīvasvatīrjīvadhanyāḥ | pibantvavasāya | padvate | rudra | mṛḻa |
yāḥ | sarūpā | virūpaikarūpā | yāsāmagniriṣṭyā | nāmāni | veda |
yāṅgirasastapaseha | cakrustābhyaḥ | parjanya | mahi | śarma | yaccha |
yā | deveṣu | tanvamairayanta | yāsāṁ | somo | viśvā | rūpāṇi | veda |
tāsmabhyaṁ | payasā | pinvamānāḥ | prajāvatīrindra | goṣṭhe | rirīhi |
prajāpatirmahyametā | rarāṇo | viśvairdevaiḥ | pitṛbhiḥ | saṁvidānaḥ |
śivāḥ | satīrupa | no | goṣṭhamākastāsāṁ | vayaṁ | prajayā | saṁ | sadema |
vibhrāḍbṛhatpibatu | somyaṁ | madhvāyurdadhadyajñapatāvavihrutam |
vātajūto | yo | abhirakṣati | tmanā | prajāḥ | pupoṣa | purudhā | vi | rājati |
vibhrāḍbṛhatsubhṛtaṁ | vājasātamaṁ | dharmandivo | dharuṇe | satyamarpitam |
amitrahā | vṛtrahā | dasyuhaṁtamaṁ | jyotirjajñe | asurahā | sapatnahā |
idaṁ | śreṣṭhaṁ | jyotiṣāṁ | jyotiruttamaṁ | viśvajiddhanajiducyate | bṛhat |
viśvabhrāḍbhrājo | mahi | sūryo | dṛśoru | paprathe | sahaujo | acyutam |
vibhrājañjyotiṣā | svaragaccho | rocanaṁ | divaḥ |
yenemā | viśvā | bhuvanānyābhṛtā | viśvakarmaṇā | viśvadevyāvatā |
tvaṁ | tyamiṭato | rathamindra | prāvaḥ | sutāvataḥ |
aśṛṇoḥ | somino | havam |
tvaṁ | makhasya | dodhataḥ | śiro'va | tvaco | bharaḥ |
agacchaḥ | somino | gṛham |
tvaṁ | tyamindra | martyamāstrabudhnāya | venyam |
muhuḥ | śrathnā | manasyave |
tvaṁ | tyamindra | sūryaṁ | paścā | santaṁ | puraskṛdhi |
devānāṁ | cittiro | vaśam |
ā | yāhi | vanasā | saha | gāvaḥ | sacanta | vartaniṁ | yadūdhabhiḥ |
ā | yāhi | vasvyā | dhiyā | maṁhiṣṭho | jārayanmakhaḥ | sudānubhiḥ |
pitubhṛto | na | tantumitsudānavaḥ | prati | dadhmo | yajāmasi |
uṣāpa | svasustamaḥ | saṁ | vartayati | vartaniṁ | sujātatā |
ā | tvāhārṣamantaredhi | dhruvastiṣṭhāvicācaliḥ |
viśastvā | sarvā | vāñchantu | mā | tvadrāṣṭramadhi | bhraśat |
ihaivaidhi | māpa | cyoṣṭhāḥ | parvatevāvicācaliḥ |
indreveha | dhruvastiṣṭheha | rāṣṭramu | dhāraya |
imamindro | adīdharaddhruvaṁ | dhruveṇa | haviṣā |
tasmai | somo | adhi | bravattasmo | brahmaṇaspatiḥ |
dhruvā | dyaurdhruvā | pṛthivī | dhruvāsaḥ | parvateme |
dhruvaṁ | viśvamidaṁ | jagaddhruvo | rājā | viśāmayam |
dhruvaṁ | te | rājā | varuṇo | dhruvaṁ | devo | bṛhaspatiḥ |
dhruvaṁ | tendraścāgniśca | rāṣṭraṁ | dhārayatāṁ | dhruvam |
dhruvaṁ | dhruveṇa | haviṣābhi | somaṁ | mṛśāmasi |
atho | tendraḥ | kevalīrviśo | balihṛtaskarat |
abhīvartena | haviṣā | yenendro | abhivāvṛte |
tenāsmānbrahmaṇaspate'bhi | rāṣṭrāya | vartaya |
abhivṛtya | sapatnānabhi | yā | no | arātayaḥ |
abhi | pṛtanyantaṁ | tiṣṭhābhi | yo | nerasyati |
abhi | tvā | devaḥ | savitābhi | somo | avīvṛtat |
abhi | tvā | viśvā | bhūtānyabhīvarto | yathāsasi |
yenendro | haviṣā | kṛtvyabhavaddyumnyuttamaḥ |
idaṁ | tadakri | devāsapatnaḥ | kilābhuvam |
asapatnaḥ | sapatnahābhirāṣṭro | viṣāsahiḥ |
yathāhameṣāṁ | bhūtānāṁ | virājāni | janasya | ca |
pra | vo | grāvāṇaḥ | savitā | devaḥ | suvatu | dharmaṇā |
dhūrṣu | yujyadhvaṁ | sunuta |
grāvāṇo | apa | ducchunāmapa | sedhata | durmatim |
usrāḥ | kartana | bheṣajam |
grāvāṇopareṣvā | mahīyante | sajoṣasaḥ |
vṛṣṇe | dadhato | vṛṣṇyam |
grāvāṇaḥ | savitā | nu | vo | devaḥ | suvatu | dharmaṇā |
yajamānāya | sunvate |
pra | sūnava | ṛbhūṇāṁ | bṛhannavanta | vṛjanā |
kṣāmā | ye | viśvadhāyaso'śnandhenuṁ | na | mātaram |
pra | devaṁ | devyā | dhiyā | bharatā | jātavedasam |
havyā | no | vakṣadānuṣak |
ayamu | ṣya | pra | devayurhotā | yajñāya | nīyate |
ratho | na | yorabhīvṛto | ghṛṇīvāñcetati | tmanā |
ayamagniruruṣyatyamṛtādiva | janmanaḥ |
sahasaścitsahīyāndevo | jīvātave | kṛtaḥ |
pataṁgamaktamasurasya | māyayā | hṛdā | paśyanti | manasā | vipaścitaḥ |
samudre | antaḥ | kavayo | vi | cakṣate | marīcīnāṁ | padamicchanti | vedhasaḥ |
pataṁgo | vācaṁ | manasā | bibharti | tāṁ | gandharvo'vadadgarbhe | antaḥ |
tāṁ | dyotamānāṁ | svaryaṁ | manīṣāmṛtasya | pade | kavayo | ni | pānti |
apaśyaṁ | gopāmanipadyamānamā | ca | parā | ca | pathibhiścarantam |
sa | sadhrīcīḥ | sa | viṣūcīrvasānā | varīvarti | bhuvaneṣvantaḥ |
tyamū | ṣu | vājinaṁ | devajūtaṁ | sahāvānaṁ | tarutāraṁ | rathānām |
ariṣṭanemiṁ | pṛtanājamāśuṁ | svastaye | tārkṣyamihā | huvema |
indrasyeva | rātimājohuvānāḥ | svastaye | nāvamivā | ruhema |
urvī | na | pṛthvī | bahule | gabhīre | mā | vāmetau | mā | paretau | riṣāma |
sadyaścidyaḥ | śavasā | pañca | kṛṣṭīḥ | sūryeva | jyotiṣāpastatāna |
sahasrasāḥ | śatasāsya | raṁhirna | smā | varante | yuvatiṁ | na | śaryām |
uttiṣṭhatāva | paśyatendrasya | bhāgamṛtviyam |
yadi | śrāto | juhotana | yadyaśrāto | mamattana |
śrātaṁ | haviro | ṣvindra | pra | yāhi | jagāma | sūro | adhvano | vimadhyam |
pari | tvāsate | nidhibhiḥ | sakhāyaḥ | kulapā | na | vrājapatiṁ | carantam |
śrātaṁ | manyodhani | śrātamagnau | suśrātaṁ | manye | tadṛtaṁ | navīyaḥ |
mādhyaṁdinasya | savanasya | dadhnaḥ | pibendra | vajrinpurukṛjjuṣāṇaḥ |
pra | sasāhiṣe | puruhūta | śatrūñjyeṣṭhaste | śuṣmeha | rātirastu |
indrā | bhara | dakṣiṇenā | vasūni | patiḥ | sindhūnāmasi | revatīnām |
mṛgo | na | bhīmaḥ | kucaro | giriṣṭhāḥ | parāvatā | jaganthā | parasyāḥ |
sṛkaṁ | saṁśāya | pavimindra | tigmaṁ | vi | śatrūntāḻhi | vi | mṛdho | nudasva |
indra | kṣatramabhi | vāmamojo'jāyathā | vṛṣabha | carṣaṇīnām |
apānudo | janamamitrayantamuruṁ | devebhyo | akṛṇoru | lokam |
prathaśca | yasya | saprathaśca | nāmānuṣṭubhasya | haviṣo | haviryat |
dhāturdyutānātsavituśca | viṣṇo | rathaṁtaramā | jabhārā | vasiṣṭhaḥ |
avindante | atihitaṁ | yadāsīdyajñasya | dhāma | paramaṁ | guhā | yat |
dhāturdyutānātsavituśca | viṣṇorbharadvājo | bṛhadā | cakre | agneḥ |
te'vindanmanasā | dīdhyānā | yajuḥ | ṣkannaṁ | prathamaṁ | devayānam |
dhāturdyutānātsavituśca | viṣṇorā | sūryādabharangharmamete |
bṛhaspatirnayatu | durgahā | tiraḥ | punarneṣadaghaśaṁsāya | manma |
kṣipadaśastimapa | durmatiṁ | hannathā | karadyajamānāya | śaṁ | yoḥ |
narāśaṁso | no'vatu | prayāje | śaṁ | no | astvanuyājo | haveṣu |
kṣipadaśastimapa | durmatiṁ | hannathā | karadyajamānāya | śaṁ | yoḥ |
tapurmūrdhā | tapatu | rakṣaso | ye | brahmadviṣaḥ | śarave | hantavo |
kṣipadaśastimapa | durmatiṁ | hannathā | karadyajamānāya | śaṁ | yoḥ |
apaśyaṁ | tvā | manasā | cekitānaṁ | tapaso | jātaṁ | tapaso | vibhūtam |
iha | prajāmiha | rayiṁ | rarāṇaḥ | pra | jāyasva | prajayā | putrakāma |
apaśyaṁ | tvā | manasā | dīdhyānāṁ | svāyāṁ | tanū | ṛtvye | nādhamānām |
upa | māmuccā | yuvatirbabhūyāḥ | pra | jāyasva | prajayā | putrakāme |
ahaṁ | garbhamadadhāmoṣadhīṣvahaṁ | viśveṣu | bhuvaneṣvantaḥ |
ahaṁ | prajājanayaṁ | pṛthivyāmahaṁ | janibhyo | aparīṣu | putrān |
viṣṇuryoniṁ | kalpayatu | tvaṣṭā | rūpāṇi | piṁśatu |
ā | siñcatu | prajāpatirdhātā | garbhaṁ | dadhātu | te |
garbhaṁ | dhehi | sinīvāli | garbhaṁ | dhehi | sarasvati |
garbhaṁ | te | aśvinau | devāvā | dhattāṁ | puṣkarasrajā |
hiraṇyayī | araṇī | yaṁ | nirmanthato | aśvinā |
taṁ | te | garbhaṁ | havāmahe | daśame | māsi | sūtave |
mahi | trīṇāmavo'stu | dyukṣaṁ | mitrasyāryamṇaḥ |
durādharṣaṁ | varuṇasya |
nahi | teṣāmamā | cana | nādhvasu | vāraṇeṣu |
īśe | ripuraghaśaṁsaḥ |
yasmai | putrāso | aditeḥ | pra | jīvase | martyāya |
jyotiryacchantyajasram |
vātā | vātu | bheṣajaṁ | śaṁbhu | mayobhu | no | hṛde |
pra | ṇāyūṁṣi | tāriṣat |
uta | vāta | pitāsi | nota | bhrātota | naḥ | sakhā |
sa | no | jīvātave | kṛdhi |
yadado | vāta | te | gṛhe'mṛtasya | nidhirhitaḥ |
tato | no | dehi | jīvase |
prāgnaye | vācamīraya | vṛṣabhāya | kṣitīnām |
sa | naḥ | parṣadati | dviṣaḥ |
yaḥ | parasyāḥ | parāvatastiro | dhanvātirocate |
sa | naḥ | parṣadati | dviṣaḥ |
yo | rakṣāṁsi | nijūrvati | vṛṣā | śukreṇa | śociṣā |
sa | naḥ | parṣadati | dviṣaḥ |
yo | viśvābhi | vipaśyati | bhuvanā | saṁ | ca | paśyati |
sa | naḥ | parṣadati | dviṣaḥ |
yo | asya | pāre | rajasaḥ | śukro | agnirajāyata |
sa | naḥ | parṣadati | dviṣaḥ |
pra | nūnaṁ | jātavedasamaśvaṁ | hinota | vājinam |
idaṁ | no | barhirāsade |
asya | pra | jātavedaso | vipravīrasya | mīḻhuṣaḥ |
mahīmiyarmi | suṣṭutim |
yā | ruco | jātavedaso | devatrā | havyavāhanīḥ |
tābhirno | yajñaminvatu |
āyaṁ | gauḥ | pṛśnirakramīdasadanmātaraṁ | puraḥ |
pitaraṁ | ca | prayantsvaḥ |
antaścarati | rocanāsya | prāṇādapānatī |
vyakhyanmahiṣo | divam |
triṁśaddhāma | vi | rājati | vākpataṁgāya | dhīyate |
prati | vastoraha | dyubhiḥ |
ṛtaṁ | ca | satyaṁ | cābhīddhāttapaso'dhyajāyata |
tato | rātryajāyata | tataḥ | samudro | arṇavaḥ |
samudrādarṇavādadhi | saṁvatsaro | ajāyata |
ahorātrāṇi | vidadhadviśvasya | miṣato | vaśī |
sūryācandramasau | dhātā | yathāpūrvamakalpayat |
divaṁ | ca | pṛthivīṁ | cāntarikṣamatho | svaḥ |
saṁsamidyuvase | vṛṣannagne | viśvānyaryā |
iḻaspade | samidhyase | sa | no | vasūnyā | bhara |
saṁ | gacchadhvaṁ | saṁ | vadadhvaṁ | saṁ | vo | manāṁsi | jānatām |
devā | bhāgaṁ | yathā | pūrve | saṁjānānopāsate |
samāno | mantraḥ | samitiḥ | samānī | samānaṁ | manaḥ | saha | cittameṣām |
samānaṁ | mantramabhi | mantraye | vaḥ | samānena | vo | haviṣā | juhomi |
samānī | vākūtiḥ | samānā | hṛdayāni | vaḥ |
samānamastu | vo | mano | yathā | vaḥ | susahāsati |